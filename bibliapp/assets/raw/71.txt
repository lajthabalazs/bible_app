János Apostolnak Közönséges Harmadik Levele
fa4dh6fed 1,1
A presbiter a szeretett Gájusnak, a kit én igazán szeretek.
fa4dh6fed 1,2
Szeretett barátom, kívánom, hogy mindenben jól legyen dolgod, és légy egészséges, a mint jó dolga van a lelkednek.
fa4dh6fed 1,3
Mert felettébb örültem, a mikor atyafiak jöttek és bizonyságot tettek a te igazságodról, úgy, a mint te az igazságban jársz.
fa4dh6fed 1,4
Nincs annál nagyobb örömem, mintha hallom, hogy az én gyermekeim az igazságban járnak.
fa4dh6fed 1,5
Szeretett barátom, híven cselekszel mindenben, a mit az atyafiakért, és pedig az idegenekért teszel,
fa4dh6fed 1,6
A kik bizonyságot tettek a te szeretetedről a gyülekezet előtt; a kiket jól teszed, ha Istenhez méltóan bocsátasz útjokra.
fa4dh6fed 1,7
Mert az ő nevéért mentek ki, semmit sem fogadván el a pogányoktól;
fa4dh6fed 1,8
Nékünk azért be kell fogadnunk az ilyeneket, hogy munkatársaikká lehessünk az igazságban.
fa4dh6fed 1,9
Írtam a gyülekezetnek; de Diotrefesz, a ki elsőséget kíván közöttük, nem fogad el minket.
fa4dh6fed 1,10
Ezért, ha odamegyek, felemlítem az ő dolgait, a melyeket cselekszik, gonosz szavakkal csácsogván ellenünk; sőt nem elégedvén meg ezzel, maga sem fogadja be az atyafiakat, és a kik ezt akarnák, azokat is akadályozza, és az egyházból kiveti.
fa4dh6fed 1,11
Szeretett barátom, ne a rosszat kövesd, hanem a jót. A ki jót cselekszik, az Istentől van; a ki pedig rosszat cselekszik, nem látta az Istent.
fa4dh6fed 1,12
Demeter mellett mindenki bizonyságot tett, maga az igazság is; de mi is bizonyságot teszünk, és tudjátok, hogy a mi bizonyságtételünk igaz.
fa4dh6fed 1,13
Sok írni valóm volna, de nem akarok tintával és tollal írni néked:
fa4dh6fed 1,14
Hanem reménylem, hogy csakhamar meglátlak téged és szemtől szembe beszélhetünk.
fa4dh6fed 1,15
Békesség néked! Köszöntenek téged a te barátaid. Köszöntsd a barátainkat név szerint.
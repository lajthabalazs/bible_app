<HTML>
  <HEAD>
    <TITLE> Károli Biblia [Hab.] </TITLE>
  </HEAD>
  <BODY>
    <CENTER> <H1> HABAKUK PRÓFÉTA KÖNYVE <BR> <EM>[Hab.]</EM> </H1> </CENTER>
<HR>
<P> <B> <A NAME=1,1> 1,1</A> </B>
A teher, a melyet Habakuk próféta látott.
<P> <B> <A NAME=1,2> 1,2</A> </B>
Meddig kiáltok még oh Uram, és nem hallgatsz meg! Kiáltozom hozzád az erõszak miatt, <EM> [<A HREF="23.html#13,2">Zsolt. 13,2.</A>] </EM> és nem szabadítasz meg!
<P> <B> <A NAME=1,3> 1,3</A> </B>
Miért láttatsz velem hamisságot, és szemléltetsz nyomorgatást? Pusztítás és erõszak van elõttem, per keletkezik és versengés támad!
<P> <B> <A NAME=1,4> 1,4</A> </B>
Azért inog a törvény, és nem érvényesül az igaz ítélet; <EM> [<A HREF="22.html#21,7">Jób. 21,7.</A> <A HREF="30.html#12,1">Jer. 12,1.</A>] </EM> mert gonosz hálózza be az igazat, azért származik hamis ítélet!
<P> <B> <A NAME=1,5> 1,5</A> </B>
Nézzetek szét a népek között, vizsgálódjatok és csodálkozással csodálkozzatok, mert oly dolgot cselekszem a ti napjaitokban, mit el sem hinnétek, ha beszélnék!
<P> <B> <A NAME=1,6> 1,6</A> </B>
Mert ímé, feltámasztom a Káldeusokat, a kegyetlen és vakmerõ nemzetet, a mely eljárja a földet széltében, hogy hajlékokat foglaljon el, a melyek nem az övéi.
<P> <B> <A NAME=1,7> 1,7</A> </B>
Rettenetes és iszonyatos ez, maga szerzi törvényét és hatalmát.
<P> <B> <A NAME=1,8> 1,8</A> </B>
És lovai serényebbek a párduczoknál, és gyorsabbak az estveli <EM> [<A HREF="30.html#5,6">Jer. 5,6.</A>] </EM> farkasoknál, és elõtörtetnek az õ lovasai; és az õ lovasai messzirõl jõnek, repülnek, mint a zsákmányra sietõ keselyû.
<P> <B> <A NAME=1,9> 1,9</A> </B>
Mindnyája ragadományért jön, arczuk elõre néz, és annyi foglyot gyûjt, mint a föveny.
<P> <B> <A NAME=1,10> 1,10</A> </B>
Kaczag ez a királyokon, és a fejedelmek néki nevetség, minden erõsséget csak nevet, töltést emel és megostromolja azt.
<P> <B> <A NAME=1,11> 1,11</A> </B>
Majd tovaszáll viharként és elvonul és bûnbe esik; õ kinek istene az õ hatalma.
<P> <B> <A NAME=1,12> 1,12</A> </B>
Avagy nem te vagy-é Uram, öröktõl fogva az én Istenem, Szentem? Nem veszünk el! Ítéletre rendelted õt, oh Uram, fenyítõül választottad õt, én erõsségem!
<P> <B> <A NAME=1,13> 1,13</A> </B>
Tisztábbak szemeid, hogysem nézhetnéd a gonoszt, <EM> [<A HREF="22.html#34,12">Jób. 34,12.</A>] </EM> és a nyomorgatást nem szemlélheted: miért szemléled <EM>hát</EM> a hitszegõket? <EM>és</EM> hallgatsz, mikor a gonosz elnyeli a nálánál igazabbat?!
<P> <B> <A NAME=1,14> 1,14</A> </B>
Olyanokká teszed az embert, mint a tenger halai, és mint a csúszómászó állatok, a melyeknek nincsen vezérök?
<P> <B> <A NAME=1,15> 1,15</A> </B>
Mindnyáját kivonsza horoggal, gyalomjába keríti, és hálójába takarítja be õket; ezért örül és vígad.
<P> <B> <A NAME=1,16> 1,16</A> </B>
Ezért áldozik gyalomjának, és füstöl az õ hálójának, mert ezekkel kövér az õ része, és zsíros az õ eledele.
<P> <B> <A NAME=1,17> 1,17</A> </B>
Vajjon azért ürítheti-é gyalmát, és szüntelen ölheti-é a nemzeteket kímélet nélkül?!
<HR>
<P> <B> <A NAME=2,1> 2,1</A> </B>
Õrhelyemre állok, és megállok a bástyán, és vigyázok, hogy lássam, mit szól hozzám, és mit feleljek én <EM> [<A HREF="#1,12">rész 1,12-17.</A>] </EM> panaszom dolgában.
<P> <B> <A NAME=2,2> 2,2</A> </B>
És felele nékem az Úr, és mondá: Írd fel <EM>e</EM> látomást, és vésd táblákra, hogy könnyen olvasható legyen.
<P> <B> <A NAME=2,3> 2,3</A> </B>
Mert e látomás bizonyos idõre <EM>szól,</EM> de vége felé siet és meg nem csal; ha késik is, bízzál benne; mert eljön, el fog jõni, nem marad el!
<P> <B> <A NAME=2,4> 2,4</A> </B>
Ímé, felfuvalkodott, nem igaz õ benne az õ lelke; az igaz <EM> [<A HREF="52.html#1,17">Róm. 1,17.</A>] </EM> pedig az õ hite által él.
<P> <B> <A NAME=2,5> 2,5</A> </B>
És bizony, a bor is megcsal: felgerjed a férfiú és nincsen <EM> [<A HREF="24.html#20,1">Péld. 20,1.</A>] </EM> nyugalma; õ, a ki tátja száját, mint a Seol, és olyan õ, mint a halál: telhetetlen, és magához ragad minden népet és magához csatol minden nemzetet.
<P> <B> <A NAME=2,6> 2,6</A> </B>
Avagy nem költenek-é ezek mindnyájan példabeszédet <EM> [<A HREF="23.html#44,15">Zsolt. 44,15.</A>] </EM> róla, és találós mesét reá, mondván: Jaj annak, a ki rakásra gyûjti, a mi nem övé! De meddig? És a ki adóssággal terheli magát!
<P> <B> <A NAME=2,7> 2,7</A> </B>
Avagy nem támadnak-é hirtelen, a kik téged mardossanak, és nem serkennek-é fel, a kik háborgassanak téged? És zsákmányul esel nékik.
<P> <B> <A NAME=2,8> 2,8</A> </B>
Mivelhogy kifosztogattál sok nemzetet, kifosztanak téged mind a többi népek az emberek véréért, és az országok, városok és minden bennök lakozók ellen való erõszaktételért.
<P> <B> <A NAME=2,9> 2,9</A> </B>
Jaj annak, a ki bûnös szerzeményt szerez házának, hogy magasra rakhassa fészkét, hogy megszabadulhasson a gonosz hatalma elõl.
<P> <B> <A NAME=2,10> 2,10</A> </B>
Házadnak gyalázatára tervezted a sok nép kiirtását, és bûnössé tetted lelkedet.
<P> <B> <A NAME=2,11> 2,11</A> </B>
Mert a kõ <EM>is ellened</EM> kiált a falból, és a gerenda a fa-alkotmányból visszhangoz néki.
<P> <B> <A NAME=2,12> 2,12</A> </B>
Jaj annak, a ki várost épít vérengzéssel, és a ki várat emel álnoksággal.
<P> <B> <A NAME=2,13> 2,13</A> </B>
Avagy ímé, nem a Seregek Urától van-é ez, hogy a népek tûznek építenek, és a nemzetek a hiábavalóságnak fáradoznak?
<P> <B> <A NAME=2,14> 2,14</A> </B>
Mert az Úr dicsõségének ismeretével betelik a föld, a miképen a folyamok megtöltik a tengert.
<P> <B> <A NAME=2,15> 2,15</A> </B>
Jaj annak, a ki megitatja felebarátját, epédet keverve belé, hogy megrészegítsed õt, hogy láthassad az õ szemérmöket!
<P> <B> <A NAME=2,16> 2,16</A> </B>
Gyalázattal telsz meg dicsõség helyett; igyál <EM> [<A HREF="30.html#25,27">Jer. 25,27.28.</A>] </EM> te is és láttassék szemérmed; reád fordul az Úr jobbjának pohara, és gyalázat <EM>borítja</EM> <EM>el</EM> dicsõségedet.
<P> <B> <A NAME=2,17> 2,17</A> </B>
Bizony, a libanoni erõszakoskodás <EM>gyászba</EM> borít téged, és a vadak pusztítása, a mely rettegteté õket, az emberek véréért és az országon, <EM> [<A HREF="29.html#33,1">Ésa. 33,1.</A>] </EM> a városon és annak minden lakosán ûzött erõszakosságért.
<P> <B> <A NAME=2,18> 2,18</A> </B>
Mit használ a faragott kép, hogy a faragója kifaragta azt? vagy az öntött kép és a mely hazugságot tanít, hogy a képnek faragója bízik abban, csinálván néma bálványokat?
<P> <B> <A NAME=2,19> 2,19</A> </B>
Jaj annak, aki fának mondja: Serkenj fel! néma kõnek: Ébredj fel! Taníthat-é ez? Ímé, borítva van aranynyal és ezüsttel, lélek pedig nincs benne semmi!
<P> <B> <A NAME=2,20> 2,20</A> </B>
Ellenkezõleg az Úr az õ szent templomában, <EM> [<A HREF="23.html#11,4">Zsolt. 11,4.</A>] </EM> hallgasson elõtte az egész föld!
<HR>
<P> <B> <A NAME=3,1> 3,1</A> </B>
Habakuk próféta könyörgése a sigjónóth szerint.
<P> <B> <A NAME=3,2> 3,2</A> </B>
Uram, hallám, a mit hirdettél, <EM>és</EM> megrettenék! Uram! Évek közepette keltsd életre a te munkádat, évek közepette jelentsd meg azt! Haragban emlékezzél meg kegyelmességrõl!
<P> <B> <A NAME=3,3> 3,3</A> </B>
Isten a Témán felõl jön, és a Szent a Párán <EM> [<A HREF="05.html#33,2">5 Móz. 33,2.</A>] </EM> hegyérõl. Szela. Dicsõsége elborítja az egeket, és dícséretével megtelik a föld.
<P> <B> <A NAME=3,4> 3,4</A> </B>
Ragyogása, mint a napé, sugarak <EM>támadnak</EM> mellõle; és ott van az õ hatalmának rejteke.
<P> <B> <A NAME=3,5> 3,5</A> </B>
Elõtte döghalál jár, és nyomaiban forró láz támad.
<P> <B> <A NAME=3,6> 3,6</A> </B>
Megáll és méregeti a földet, pillant és megrendíti a népeket, az örökkévaló hegyek szétporlanak, elsüllyednek az örökkévaló halmok; az õ ösvényei örökkévalók!
<P> <B> <A NAME=3,7> 3,7</A> </B>
Bomlani látom Khusán sátrait, reszketnek a Midián-föld kárpitjai!
<P> <B> <A NAME=3,8> 3,8</A> </B>
A folyók ellen gerjedt-é fel az Úr? Vajjon a folyókra haragszol-é, vagy a tengerre bõszültél-é fel, hogy lovaidon és diadal-szekereiden robogsz?
<P> <B> <A NAME=3,9> 3,9</A> </B>
Csupasz, meztelen a te kézíved, a törzseknek <EM>esküvéssel tett</EM> igéret szerint! Szela. A föld <EM> [<A HREF="06.html#3,16">Józs. 3,16.</A>] </EM> folyókat ömleszt.
<P> <B> <A NAME=3,10> 3,10</A> </B>
Látnak téged <EM>és</EM> megrendülnek a hegyek, gátat tör a víz-ár, harsog a hullám, <EM>és</EM> magasra emeli karjait.
<P> <B> <A NAME=3,11> 3,11</A> </B>
A nap <EM>és</EM> hold megállnak helyökön <EM> [<A HREF="06.html#10,12">Józs. 10,12.13.</A>] </EM> czikázó nyilaid fényétõl <EM>és</EM> ragyogó kopjád villanásától.
<P> <B> <A NAME=3,12> 3,12</A> </B>
Haragodban eltaposod a földet, búsultodban szétmorzsolod a nemzeteket.
<P> <B> <A NAME=3,13> 3,13</A> </B>
Kiszállsz néped szabadítására, fölkented segítségére; szétzúzod a fõt a gonosznak házában; nyakig feltakarod az alapjait. Szela!
<P> <B> <A NAME=3,14> 3,14</A> </B>
Saját dárdájával vered át az õ vezéreinek fejét, a kik berohannak, hogy szétszórjanak engem; ujjonganak, hogy rejtekében emészthetik meg a szegényt.
<P> <B> <A NAME=3,15> 3,15</A> </B>
Lovaiddal megtaposod a tengert, a nagy vizek hullámait.
<P> <B> <A NAME=3,16> 3,16</A> </B>
Hallám és reszket a bensõm, a szózatra remegnek ajkaim; porladni kezdenek csontjaim, reszketnek lábaim: hogy nyugton legyek a nyomorúság napján, a mely feljön a népre, mely megsanyargatja azt.
<P> <B> <A NAME=3,17> 3,17</A> </B>
Mert a fügefa nem fog virágozni, a szõlõkben nem lészen gyümölcs, megcsal az olajfa termése, a szántóföldek sem teremnek eleséget, kivész a juh az akolból, és nem lesz ökör az istállóban.
<P> <B> <A NAME=3,18> 3,18</A> </B>
De én örvendezni fogok az Úrban, <EM>és</EM> vígadok az én szabadító Istenemben.
<P> <B> <A NAME=3,19> 3,19</A> </B>
Az Úr Isten az én erõsségem, hasonlókká teszi lábaimat a nõstény szarvasokéihoz, <EM> [<A HREF="23.html#18,34">Zsolt. 18,34.</A>] </EM> és az én magas helyeimen jártat engemet! Az éneklõmesternek, az én hangszereimmel.
  </BODY>
</HTML>

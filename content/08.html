<HTML>
  <HEAD>
    <TITLE> Károli Biblia [Ruth.] </TITLE>
  </HEAD>
  <BODY>
    <CENTER> <H1> RUTH KÖNYVE <BR> <EM>[Ruth.]</EM> </H1> </CENTER>
<HR>
<P> <B> <A NAME=1,1> 1,1</A> </B>
És lõn azon napokban, a mikor a bírák bíráskodának, éhség lõn a földön. És elméne egy férfi a Júda Bethlehemébõl, hogy Moáb mezején tartózkodjék; õ meg a felesége, és a két fia.
<P> <B> <A NAME=1,2> 1,2</A> </B>
A férfi neve Elimélek és felesége neve Naómi; két fiok neve pedig Mahlon és Kiljon; efrataiak, a Júda Bethlehemébõl valók. És eljutának Moáb mezejére, és ott valának.
<P> <B> <A NAME=1,3> 1,3</A> </B>
Meghala pedig Elimélek a Naómi férje, és marada õ és az õ két fia.
<P> <B> <A NAME=1,4> 1,4</A> </B>
A kik Moábita leányokat võnek feleségül; az egyiknek neve Orpa, és a másiknak neve Ruth. És ott lakozának közel tíz esztendeig.
<P> <B> <A NAME=1,5> 1,5</A> </B>
Meghalának õk is mind a ketten, Mahlon is, Kiljon is, és marada az asszony az õ két fia és férje nélkül.
<P> <B> <A NAME=1,6> 1,6</A> </B>
Felkele azért õ és az õ menyei, és õ visszatére Moáb mezejérõl; mert hallotta vala Moáb mezején, hogy meglátogatta az Úr az õ népét, hogy adjon nékik kenyeret.
<P> <B> <A NAME=1,7> 1,7</A> </B>
És kiméne arról a helyrõl, a hol volt, és vele a két menye. És menének az úton, hogy visszatérjenek Júda földére,
<P> <B> <A NAME=1,8> 1,8</A> </B>
És monda Naómi az õ két menyének: Menjetek, térjetek vissza, kiki az õ anyjának házához. Cselekedjék az Úr irgalmasságot veletek, a miképen ti cselekedtetek a megholtakkal és én velem!
<P> <B> <A NAME=1,9> 1,9</A> </B>
Adja az Úr tinéktek, hogy találjatok nyugodalmat, kiki az õ férje házában. És megcsókolá õket; és õk nagy felszóval sírának.
<P> <B> <A NAME=1,10> 1,10</A> </B>
És mondák néki: Bizony mi veled együtt térünk a te népedhez!
<P> <B> <A NAME=1,11> 1,11</A> </B>
Naómi pedig mondá: Térjetek vissza leányaim! Miért jönnétek én velem? Hát ugyan vannak-é még fiak az én méhemben, a kik férjeitek lehetnének?
<P> <B> <A NAME=1,12> 1,12</A> </B>
Térjetek vissza leányaim! menjetek, mert én már vénebb vagyok, semhogy férjhez mehetnék. Még ha azt mondanám is, hogy van reménységem; még ha ez éjjel férjhez mennék is és szülnék is fiakat:
<P> <B> <A NAME=1,13> 1,13</A> </B>
Ugyan megvárhatnátok-é <EM> [<A HREF="05.html#25,5">5 Móz. 25,5.</A>] </EM> õket, a míg felnõnek? Ugyan megtartóztatnátok-é magatokat miattok, hogy férjhez ne menjetek? Ne, édes leányaim! Mert nagyobb az én keserüségem, mint a tietek, mert engem talált az Úrnak keze.
<P> <B> <A NAME=1,14> 1,14</A> </B>
Azok pedig nagy felszóval tovább sírának. És Orpa megcsókolá az õ napát; Ruth azonban ragaszkodék hozzá.
<P> <B> <A NAME=1,15> 1,15</A> </B>
Õ pedig monda: Ímé a te sógorasszonyod visszatért az õ népéhez, és az õ isteneihez, térj vissza te is a te sógorasszonyod után.
<P> <B> <A NAME=1,16> 1,16</A> </B>
Ruth pedig monda: Ne unszolj, hogy elhagyjalak, hogy visszaforduljak tõled. Mert a hova te mégy, oda megyek, és a hol te megszállsz, ott szállok meg; néped az én népem, és Istened az én Istenem.
<P> <B> <A NAME=1,17> 1,17</A> </B>
A hol te meghalsz, ott halok meg, ott temessenek el engem is. Úgy tegyen velem az Úr akármit, hogy csak a halál választ el engem tõled.
<P> <B> <A NAME=1,18> 1,18</A> </B>
Mikor pedig látá, hogy erõsködik vele menni, nem szóla néki többet.
<P> <B> <A NAME=1,19> 1,19</A> </B>
És menének mind a ketten, míglen Bethlehembe érkezének. És lõn, hogy mikor Bethlehembe érkezének, megmozdult az egész város miattok, és mondák: Nemde nem Naómi ez?
<P> <B> <A NAME=1,20> 1,20</A> </B>
És õ monda nékik: Ne hívjatok engem Naóminak, hívjatok inkább Márának, mert nagy keserûséggel illetett engem a Mindenható.
<P> <B> <A NAME=1,21> 1,21</A> </B>
Többed magammal mentem el, és elárvultan hozott vissza engemet az Úr; miért hívnátok hát engem Naóminak, holott az Úr ellenem fordult, és a Mindenható nyomorúsággal illetett engemet?
<P> <B> <A NAME=1,22> 1,22</A> </B>
Így tért vissza Naómi, és vele a Moábita Ruth, az õ menye, a ki hazatért Moáb mezejérõl. Megérkezének pedig Bethlehembe az árpaaratás kezdetén.
<HR>
<P> <B> <A NAME=2,1> 2,1</A> </B>
Vala pedig Naóminak egy rokona az õ férje után, elõkelõ derék ember Elimélek nemzetségébõl; neve <EM> [<A HREF="47.html#1,5">Máté. 1,5.</A>] </EM> Boáz.
<P> <B> <A NAME=2,2> 2,2</A> </B>
És monda a Moábita Ruth Naóminak: Hadd menjek, kérlek, a mezõre, hogy kalászokat szedegessek az után, a kinek szemei elõtt kedvességet találok. És az monda: Menj édes leányom.
<P> <B> <A NAME=2,3> 2,3</A> </B>
Elméne azért és odaérkezék, szedegete a mezõn az aratók után, és történetesen oda talált a Boáz szántóföldjére, a ki Elimélek nemzetségébõl való volt.
<P> <B> <A NAME=2,4> 2,4</A> </B>
És ímé Boáz kijöve Bethlehembõl, és monda az aratóknak: Az Úr legyen veletek! És õk mondának néki: Áldjon meg téged az Úr!
<P> <B> <A NAME=2,5> 2,5</A> </B>
És monda Boáz az õ szolgájának, a ki az aratók felügyelõje volt: Kié ez a leányzó?
<P> <B> <A NAME=2,6> 2,6</A> </B>
És felele a szolga, az aratók felügyelõje, és monda: Az a Moábita leányzó ez, a ki Naómival jött a Moáb mezejérõl.
<P> <B> <A NAME=2,7> 2,7</A> </B>
A ki mondá: Hadd szedegessek, kérlek, és hadd tarlózgassak a kévék közt az aratók után. És ide jöve, és itt marada reggeltõl fogva mind mostanig: és csak épen most pihent egy keveset a házban.
<P> <B> <A NAME=2,8> 2,8</A> </B>
És mondá Boáz Ruthnak: Ugyan hallod-é édes leányom! Ne menj szedegetni más mezõre és el ne menj innen; hanem menj <EM>mindenütt</EM> szolgálóim után.
<P> <B> <A NAME=2,9> 2,9</A> </B>
Szemeid legyenek a mezõn, a melyet aratnak, és járj utánok. Ímé meghagytam a szolgáknak, hogy ne bántsanak téged, és ha megszomjúhozol, menj az edényekhez és igyál abból, a mit a szolgák merítenek.
<P> <B> <A NAME=2,10> 2,10</A> </B>
Akkor ez arczra borula és meghajtá magát a földig, és monda néki: Hogy- hogy találtam <EM>ilyen</EM> kedvességet a te szemeid elõtt, hogy rám tekintettél, holott én idegen vagyok?
<P> <B> <A NAME=2,11> 2,11</A> </B>
Boáz pedig felele, és monda néki: Bizony elmondtak nékem mindent, amit cselekedtél a te napaddal, férjed halála után, hogy elhagytad a te atyádat és a te anyádat és a te születésednek földét, és jöttél ahhoz a néphez, a melyet nem ismertél <EM> [<A HREF="#1,16">rész 1,16.17.</A>] </EM> azelõtt.
<P> <B> <A NAME=2,12> 2,12</A> </B>
Fizessen meg az Úr a te cselekedetedért, és legyen teljes a te jutalmad az Úrtól, Izráelnek Istenétõl, a kinek szárnyai alatt oltalmat keresni jöttél.
<P> <B> <A NAME=2,13> 2,13</A> </B>
Ez pedig monda: Találjak kedvességet a te szemeid elõtt uram, mert megvigasztaltál engem, és mert a te szolgálódnak szívéhez szóltál, holott én nem vagyok a te szolgálóleányaid közül.
<P> <B> <A NAME=2,14> 2,14</A> </B>
És az evésnek idejekor szóla néki Boáz: Jer ide, és egyél a kenyérbõl, és mártsd be a te falatodat az eczetes <EM>lébe</EM>. És õ leüle az aratók mellé. És pergelt gabonát nyújtott néki, és evett, s jóllakott, sõt még hagyott is.
<P> <B> <A NAME=2,15> 2,15</A> </B>
Azután felállott, hogy szedegessen és Boáz megparancsolta az õ szolgáinak, mondván: A kévék között is hadd szedegessen, és meg ne pirongassátok <EM> [<A HREF="03.html#19,9">3 Móz. 19,9.10.</A>] </EM> õt.
<P> <B> <A NAME=2,16> 2,16</A> </B>
Sõt húzogassatok ki néki a kévékbõl is, és hagyogassatok el, hogy szedje fel, <EM> [<A HREF="03.html#23,22">3 Móz. 23,22.</A>] </EM> és meg ne dorgáljátok õt.
<P> <B> <A NAME=2,17> 2,17</A> </B>
És õ szedegete a mezõn mind estiglen, és kicsépelé, a mit szedegetett, és lett abból szinte egy efa árpa.
<P> <B> <A NAME=2,18> 2,18</A> </B>
És felvevé és beméne a városba, és napaasszonya látá, a mit õ szedegetett. Aztán elõvevé és odaadá néki, a mit meghagyott, minekutána jóllakott vala.
<P> <B> <A NAME=2,19> 2,19</A> </B>
És monda néki az õ napaasszonya: Hol szedegettél ma, és hol munkálkodtál? Áldott legyen, a ki rád tekintett. És elbeszélte az õ napaasszonyának, hogy kinél munkálkodott, és monda: Annak a férfiúnak a neve, a kinél ma munkálkodtam: Boáz.
<P> <B> <A NAME=2,20> 2,20</A> </B>
És monda Naómi az õ menyének: Áldott legyen õ az Úrtól, a ki nem vonta meg irgalmasságát az élõktõl és a megholtaktól! És Naómi monda néki: Közel valónk nékünk az a férfiú; legközelebbi rokonaink közül való õ.
<P> <B> <A NAME=2,21> 2,21</A> </B>
És szóla a Moábita Ruth: Még azt is mondta õ nékem: Menj <EM>mindenütt</EM> az én munkásaim után, a míg csak el nem végzik az én egész aratásomat.
<P> <B> <A NAME=2,22> 2,22</A> </B>
És monda Naómi Ruthnak, az õ menyének: Jó, édes leányom, hogy az õ szolgálóival jársz, ne is találjanak téged más mezõn.
<P> <B> <A NAME=2,23> 2,23</A> </B>
Így járt õ <EM>mindenütt</EM> a Boáz szolgálói után, szedegetve, míg az árpaaratás és búzaaratás bevégzõdött; és az õ napaasszonyával lakott.
<HR>
<P> <B> <A NAME=3,1> 3,1</A> </B>
És monda néki Naómi, az õ napaasszonya: Édes leányom! ne keressek-é néked nyugalmat, hogy jól legyen dolgod?
<P> <B> <A NAME=3,2> 3,2</A> </B>
Avagy nem rokonunk-é Boáz, a kinek szolgálóival voltál? Ímé õ az éjjel árpát szór a szérûn.
<P> <B> <A NAME=3,3> 3,3</A> </B>
Annakokáért fürödjél meg, és kend meg magadat, és vedd magadra ruháidat, és menj le a szérûre; észre ne vétesd magadat a férfiúval, a míg el nem végezi ételét és italát.
<P> <B> <A NAME=3,4> 3,4</A> </B>
És majd ha lefekszik, jegyezd meg a helyet, a hol fekszik, és menj oda, és hajtsd fel a leplet lábánál, és feküdjél oda. Õ majd megmondja néked, mit cselekedjél.
<P> <B> <A NAME=3,5> 3,5</A> </B>
És õ monda néki: Mindazt, a mit mondasz, megcselekszem.
<P> <B> <A NAME=3,6> 3,6</A> </B>
És lement a szérûre, és mindent úgy cselekedett, a mint napaasszonya parancsolta.
<P> <B> <A NAME=3,7> 3,7</A> </B>
És Boáz evett és ivott, és felvidámult az õ szíve. És elment, hogy lefeküdjék a garmada szélén; és az eljött titkon, és felhajtá lába felõl a leplet, és lefeküvék.
<P> <B> <A NAME=3,8> 3,8</A> </B>
Történt pedig éjfél tájon, hogy felrettent a férfiú, és odafordult. És ímé: asszony fekszik az õ lábainál.
<P> <B> <A NAME=3,9> 3,9</A> </B>
És monda: Kicsoda vagy te? És az monda: Én Ruth vagyok, a te szolgálód; terjeszszed ki hát takaródat a <EM> [<A HREF="33.html#16,8">Ezék. 16,8.</A>] </EM> te szolgálódra, mert te vagy a legközelebbi rokon.
<P> <B> <A NAME=3,10> 3,10</A> </B>
És õ monda: Az Úrnak áldotta vagy te, édes leányom! Utóbbi szereteteddel jobbat cselekedtél, mint az elsõvel: hogy nem jártál az ifjak után, sem szegény, sem gazdag után.
<P> <B> <A NAME=3,11> 3,11</A> </B>
Most hát, édes leányom, ne félj! Mindent, a mit mondasz, megteszek néked; mert tudja az én népemnek egész kapuja, hogy derék asszony vagy.
<P> <B> <A NAME=3,12> 3,12</A> </B>
És most: bizony igaz, hogy közel rokon vagyok: de van nálamnál még közelebbi rokon <EM> [<A HREF="#4,1">rész 4,1.</A>] </EM> is.
<P> <B> <A NAME=3,13> 3,13</A> </B>
Ez éjszakán hálj <EM>itt</EM>; s majd reggel, ha az megvált téged, jó: váltson meg; ha <EM> [<A HREF="05.html#25,5">5 Móz. 25,5.</A>] </EM> pedig nem akar téged megváltani, akkor én váltalak meg. <EM> [<A HREF="#4,10">rész 4,10.13.</A>] </EM> Él az Úr! Feküdj <EM>itt</EM> reggelig.
<P> <B> <A NAME=3,14> 3,14</A> </B>
És feküvék az õ lábainál reggelig, és felkele, mielõtt valaki az õ felebarátját megismerheté, mert mondá: Meg ne tudja senki, hogy ez az asszony a szérûre jött.
<P> <B> <A NAME=3,15> 3,15</A> </B>
És monda: Add ide a nagy kendõdet, a mely rajtad van, és tartsd. És õ oda tartotta azt. Boáz pedig mért hat <EM>mérték</EM> árpát, és feladta néki, maga pedig bement a városba.
<P> <B> <A NAME=3,16> 3,16</A> </B>
És elméne az õ napaasszonyához, és az monda: Hogy vagy édes leányom? És õ elbeszélt néki mindent, a mit cselekedett vele az a férfi.
<P> <B> <A NAME=3,17> 3,17</A> </B>
És monda: Ezt a hat <EM>mérték</EM> árpát adá nékem, mert monda: Ne menj üresen a te napadhoz.
<P> <B> <A NAME=3,18> 3,18</A> </B>
És monda <EM>Naómi:</EM> Légy veszteg leányom, míg megtudod, hova dõl el a dolog; mert nem nyugszik az a férfiú, míg véghez nem viszi a dolgot még ma.
<HR>
<P> <B> <A NAME=4,1> 4,1</A> </B>
Boáz pedig felment a kapuba, és ott leült. És ímé arra ment az a legközelebbi rokon, a kirõl Boáz beszélt vala, és monda néki: Jer csak, ülj ide atyafi. És az oda ment és leüle.
<P> <B> <A NAME=4,2> 4,2</A> </B>
Ekkor õ maga mellé vett tíz férfiút a város vénei közül és monda: Üljetek ide! És azok leülének.
<P> <B> <A NAME=4,3> 4,3</A> </B>
És õ monda a legközelebbi rokonnak: Azt a darab szántóföldet, mely a mi atyánkfiáé, Eliméleké volt, eladja Naómi, a ki haza jött a Moáb mezejérõl.
<P> <B> <A NAME=4,4> 4,4</A> </B>
Én pedig gondoltam, hogy füledbe juttatom, mondván: Vedd meg az itt ülõk elõtt és az én népemnek vénei elõtt. Ha megváltod: váltsd meg; és ha nem váltod meg: jelentsd ki elõttem, hogy tudjam; mert rajtad kívül nincs, a ki megváltaná, <EM> [<A HREF="#3,12">rész 3,12.</A>] </EM> és én vagyok utánad. És az monda: Én megváltom.
<P> <B> <A NAME=4,5> 4,5</A> </B>
És monda Boáz: A mely napon megveszed a szántóföldet Naómi kezébõl, akkor a Moábita Ruthtól, a megholtnak feleségétõl veszed meg, hogy nevet támaszsz a megholtnak, az <EM> [<A HREF="05.html#25,5">5 Móz. 25,5.6.</A>] </EM> õ örökségében.
<P> <B> <A NAME=4,6> 4,6</A> </B>
A legközelebbi rokon pedig monda: Nem válthatom meg magamnak, hogy el ne veszessem a magam örökségét; váltsd meg te magadnak az én rokoni részemet, mert én nem válthatom meg.
<P> <B> <A NAME=4,7> 4,7</A> </B>
Ez vala pedig <EM>a szokás</EM> régen Izráelben, a megváltás és cserélés alkalmával, minden dolognak megerõsítésére: A férfi lehúzta az õ saruját <EM> [<A HREF="05.html#25,7">5 Móz. 25,7-9.</A>] </EM> és oda adta felebarátjának, és ez volt a bizonyság Izráelben.
<P> <B> <A NAME=4,8> 4,8</A> </B>
Monda annakokáért a legközelebbi rokon Boáznak: Vedd meg magadnak! És lehúzta a saruját.
<P> <B> <A NAME=4,9> 4,9</A> </B>
És monda Boáz a véneknek és az egész népnek: Ti vagytok tanui ma, hogy megvettem mindent, a mi Eliméleké volt, és mindent, a mi Kiljoné és Mahloné volt, Naómi kezébõl;
<P> <B> <A NAME=4,10> 4,10</A> </B>
<EM>Sõt</EM> a Moábita Ruthot is, Mahlonnak feleségét feleségül vettem, hogy nevet támaszszak a megholtnak az õ örökségében, és ki ne veszszen a megholtnak neve az õ atyjafiai közül és az õ helységének kapujából. Tanuk vagytok ma.
<P> <B> <A NAME=4,11> 4,11</A> </B>
És monda az egész nép, mely a kapuban vala és a vének: Tanuk vagyunk! Tegye az Úr az asszonyt, a ki a te házadba megy, olyanná, mint Rákhel és Lea, a kik ketten építették fel Izráel házát, <EM> [<A HREF="01.html#29,32">1 Móz. 29,32.</A> <A HREF="01.html#30,22">1 Móz. 30,22.</A>] </EM> és gyûjts vagyont Efratában és szerezz nevet Bethlehemben.
<P> <B> <A NAME=4,12> 4,12</A> </B>
És a te házad legyen, miként a Pérecz <EM> [<A HREF="01.html#38,29">1 Móz. 38,29.</A>] </EM> háza - a kit Thámár szült Júdának - abból a magzatból, a melyet az Úr adánd néked ettõl az asszonytól.
<P> <B> <A NAME=4,13> 4,13</A> </B>
Elvevé annakokáért Boáz Ruthot, és lõn az néki felesége, és beméne hozzá, és megadá az Úr, hogy az fogana az õ méhében, és szült fiút.
<P> <B> <A NAME=4,14> 4,14</A> </B>
És mondák az asszonyok Naóminak: Áldott az Úr, a ki ma nem engedte meg, hogy rokon nélkül maradj; emlegessék az õ nevét Izráelben!
<P> <B> <A NAME=4,15> 4,15</A> </B>
És legyen õ a te lelkednek megvidámítója, és vénségednek istápolója, mert menyed szülte õt, az, a ki téged szeret, és a ki többet ér néked hét fiúnál.
<P> <B> <A NAME=4,16> 4,16</A> </B>
Ekkor megfogá Naómi a gyermeket, és ölébe vevé, és dajkája lõn annak.
<P> <B> <A NAME=4,17> 4,17</A> </B>
A szomszédasszonyok pedig nevet adának néki, mondván: Fia született Naóminak, és nevezték az õ nevét Obednek. Ez az apja Isainak, a Dávid atyjának.
<P> <B> <A NAME=4,18> 4,18</A> </B>
És a Pérecz nemzetségei <EM> [<A HREF="01.html#46,12">1 Móz. 46,12.</A> <A HREF="13.html#2,5">1 Krón. 2,5.</A>] </EM> ezek: Pérecz nemzé Hesront;
<P> <B> <A NAME=4,19> 4,19</A> </B>
Hesron pedig nemzé Rámot, és Rám nemzé <EM> [<A HREF="47.html#1,3">Máté. 1,3.</A>] </EM> Amminádábot;
<P> <B> <A NAME=4,20> 4,20</A> </B>
Amminádáb pedig nemzé Naássont, és Naásson nemzé <EM> [<A HREF="47.html#1,4">Máté. 1,4.</A> <A HREF="47.html#1,5">Máté. 1,5.</A>] </EM> Sálmónt;
<P> <B> <A NAME=4,21> 4,21</A> </B>
Sálmón pedig nemzé Boázt, és Boáz nemzé Obedet; <EM> [<A HREF="47.html#1,5">Máté. 1,5.</A>] </EM>
<P> <B> <A NAME=4,22> 4,22</A> </B>
És Obed nemzé Isait, Isai pedig nemzé Dávidot. <EM> [<A HREF="47.html#1,6">Máté. 1,6.</A>] </EM> $
  </BODY>
</HTML>

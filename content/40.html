<HTML>
  <HEAD>
    <TITLE> Károli Biblia [Mik.] </TITLE>
  </HEAD>
  <BODY>
    <CENTER> <H1> MIKEÁS PRÓFÉTA KÖNYVE <BR> <EM>[Mik.]</EM> </H1> </CENTER>
<HR>
<P> <B> <A NAME=1,1> 1,1</A> </B>
Az Úr igéje, a mely lõn a moreseti Mikeáshoz, <EM> [<A HREF="30.html#26,18">Jer. 26,18.19.</A>] </EM> Jótám, Akház és Ezékiásnak, Júda királyainak idejében, a melyet látott Samária és Jeruzsálem felõl.
<P> <B> <A NAME=1,2> 1,2</A> </B>
Halljátok meg minden népek, figyelmezz föld és annak teljessége. És az Úr Isten legyen bizonyság ellenetek; <EM> [<A HREF="35.html#5,5">Hós. 5,5.7,10.</A>] </EM> az Úr az õ szent templomából!
<P> <B> <A NAME=1,3> 1,3</A> </B>
Mert ímé, kijõ <EM> [<A HREF="29.html#26,21">Ésa. 26,21.</A>] </EM> az Úr az õ helyérõl, és leszáll és lépdel a földnek magaslatain.
<P> <B> <A NAME=1,4> 1,4</A> </B>
És szétmállanak alatta a hegyek, a völgyek <EM> [<A HREF="23.html#97,5">Zsolt. 97,5.</A>] </EM> pedig szétszakadoznak, mint a viasz a tûz elõtt, mint a meredekrõl leszakadó vizek.
<P> <B> <A NAME=1,5> 1,5</A> </B>
A Jákób vétkéért lészen mindez, és az Izráel házának bûnei miatt! Micsoda a Jákób vétke? Avagy nem Samária-é? És mik a Júda magaslatai? Avagy nem Jeruzsálem-é?
<P> <B> <A NAME=1,6> 1,6</A> </B>
De olyanná teszem Samáriát, mint a mezõben való kõrakás, <EM> [<A HREF="35.html#9,6">Hós. 9,6.12,11.</A>] </EM> szõlõ-plánták <EM>helyévé;</EM> és lezúdítom a völgybe az õ köveit, és még fundamentomit is kimutatom.
<P> <B> <A NAME=1,7> 1,7</A> </B>
Faragott képei mind összetöretnek és minden ajándékát tûz égeti meg. Minden bálványait semmivé teszem; <EM> [<A HREF="35.html#2,4">Hós. 2,4.8,6.10,2.</A>] </EM> mert paráznaság bérébõl gyûjtögette azokat, azért ismét paráznaság bérévé legyenek.
<P> <B> <A NAME=1,8> 1,8</A> </B>
E miatt kesergek és jajgatok; ruhátalan és mezítelen járok. Üvöltök, mint a sakálok, és sikongok, mint a struczmadarak.
<P> <B> <A NAME=1,9> 1,9</A> </B>
Mert halálosak az õ sebei. Bizony Júdáig <EM> [<A HREF="12.html#18,13">2 Kir. 18,13.</A>] </EM> ér; népem kapujáig hatol, Jeruzsálemig.
<P> <B> <A NAME=1,10> 1,10</A> </B>
Gáthban hírül ne adjátok; <EM> [<A HREF="10.html#1,20">2 Sám. 1,20.</A>] </EM> sírván ne sírjatok; Beth-le- Afrában porba heveredtem.
<P> <B> <A NAME=1,11> 1,11</A> </B>
Költözzetek el, Safirnak lakója gyalázatos meztelenül! Nem vonult ki Saanán lakosa; Beth-Eselnek siralma nem enged tartózkodni.
<P> <B> <A NAME=1,12> 1,12</A> </B>
Mert beteg lett Marótnak lakosa <EM>az õ</EM> java<EM>i</EM> miatt; mert veszedelem szállt le az Úrtól Jeruzsálemnek kapujára.
<P> <B> <A NAME=1,13> 1,13</A> </B>
Gyors paripához kösd a szekeret, Lákisnak lakója! <EM> [<A HREF="10.html#18,14">2 Sám. 18,14.19,8.</A>] </EM> <EM>ki</EM> a bûnnek kezdõje valál a Sion leányánál. Bizony te benned találtatnak Izráel vétkei!
<P> <B> <A NAME=1,14> 1,14</A> </B>
Azért adj válólevelet Moreset-Gátnak! Akzib házai megcsalják Izráel királyait.
<P> <B> <A NAME=1,15> 1,15</A> </B>
Még hozok én te néked örököst, Marésa lakosa; Adullámig hat el Izráel dicsõsége!
<P> <B> <A NAME=1,16> 1,16</A> </B>
Nyírd le, kopaszítsd meg magadat a te gyönyörûséges fiaidért! Szélesítsd meg kopaszságodat, mint a keselyû; mert rabságra vitettek el tõled!
<HR>
<P> <B> <A NAME=2,1> 2,1</A> </B>
Jaj azoknak, a kik hamisságot gondolnak és a kik <EM> [<A HREF="23.html#36,5">Zsolt. 36,5.</A>] </EM> ágyasházukban gonoszságot cselekesznek, <EM>és</EM> végrehajtják azt, mihelyt megvirrad, mert hatalmuk van hozzá.
<P> <B> <A NAME=2,2> 2,2</A> </B>
Megkívánják a mezõket és elrabolják, és a házakat és elszedik; és nyomorgatják a gazdát, és az õ házanépét az embert és az õ örökségét!
<P> <B> <A NAME=2,3> 2,3</A> </B>
Annakokáért ezt mondja az Úr: Ímé, én <EM>is</EM> gonoszt gondolok e nemzetség ellen, melybõl ki nem vonhatjátok a ti nyakatokat és nem jártok kevélyen, mivel gonosz idõ lészen az!
<P> <B> <A NAME=2,4> 2,4</A> </B>
Azon a napon példabeszéd támad rólatok, és siralmat sírnak, mondván: Oda van! elpusztultunk! Népem örökségét felcserélte! Miként rabolja el tõlem; hûtelennek osztja ki mezeinket!
<P> <B> <A NAME=2,5> 2,5</A> </B>
Azért nem lesz néked, a ki mérõzsinórt vessen sors szerint az Úrnak gyülekezetében.
<P> <B> <A NAME=2,6> 2,6</A> </B>
Ne prófétáljatok! <EM> [<A HREF="29.html#30,10">Ésa. 30,10.</A> <A HREF="30.html#11,21">Jer. 11,21.</A>] </EM> prófétálnak õk. <EM>Ha </EM>nem prófétálnak ezeknek, nem múlik el a gyalázat!
<P> <B> <A NAME=2,7> 2,7</A> </B>
Oh te, ki Jákób házának mondatol! hát türelmetlen-é az Úrnak lelke, avagy ezek-é az õ cselekedetei? Nem javára válnak-é az én cselekedeteim annak, a ki igazán jár?
<P> <B> <A NAME=2,8> 2,8</A> </B>
A minap mint egy ellenség támadt fel az én népem; a köntösrõl a palástot letépik a gyanútlanul járókról, a háborútól idegenkedõkrõl.
<P> <B> <A NAME=2,9> 2,9</A> </B>
Népem asszonyait kiûzitek boldogságuk házából; kisdedeiktõl örökre elveszitek az én dicsõségemet.
<P> <B> <A NAME=2,10> 2,10</A> </B>
Keljetek fel és menjetek ki, mert ez nem a nyugalomnak helye; a tisztátalanság miatt, a mely elveszít, és pedig borzasztó veszedelemmel!
<P> <B> <A NAME=2,11> 2,11</A> </B>
Ha valamely szélházi és csalárd így hazudoznék: <EM> [<A HREF="29.html#30,10">Ésa. 30,10.</A>] </EM> Prédikálok néked borról és részegítõ italról, az volna e népnek prófétája.
<P> <B> <A NAME=2,12> 2,12</A> </B>
Mindenestõl egybegyûjtelek téged, Jákób! Összetakarítom Izráel maradékát. Összegyûjtöm õket, mint a boczrai juhokat, mint a nyájat az õ karámja közé; hemzsegnek majd az ember-sokaság miatt.
<P> <B> <A NAME=2,13> 2,13</A> </B>
Elõttök megy fel az <EM>út</EM>törõ; kitörnek és átmennek a kapun és kivonulnak, és elõttök megy a királyuk, és <EM> [<A HREF="14.html#33,11">2 Krón. 33,11.</A>] </EM> élükön az Úr!
<HR>
<P> <B> <A NAME=3,1> 3,1</A> </B>
És mondám én: Halljátok, kérlek, Jákób fejedelmei és Izráel házának vezérei: Nem a ti tisztetek-é tudni az ítéletet?!
<P> <B> <A NAME=3,2> 3,2</A> </B>
Ti, kik gyûlölitek a jót és kedvelitek a gonoszt! A kik levonszátok róluk bõrüket és csontjaikról az õ húsokat!
<P> <B> <A NAME=3,3> 3,3</A> </B>
A kik megeszik az én népemnek húsát, és lenyúzzák róluk bõrüket, és összetörik csontjaikat, és feldarabolják, akár csak a fazékba, és mint húst a tálba.
<P> <B> <A NAME=3,4> 3,4</A> </B>
Kiáltanak majd az Úrhoz, de nem hallgatja meg õket; sõt elrejti akkor orczáját elõlök, mivelhogy gonoszokká lettek cselekedeteik.
<P> <B> <A NAME=3,5> 3,5</A> </B>
Így szól az Úr a próféták ellen, a kik elámítják az én népemet, a kik, ha van mit rágniok, <EM> [<A HREF="#3,11">vers 11.</A> <A HREF="#2,11">rész 2,11.</A> <A HREF="33.html#13,19">Ezék. 13,19.</A>] </EM> békességet hirdetnek, az ellen pedig, a ki nem vet valamit szájokba, hadat indítanak.
<P> <B> <A NAME=3,6> 3,6</A> </B>
Azért éjszaka <EM>száll</EM> rátok, hogy ne lássatok, és sötétség <EM>jõ</EM> rátok, hogy ne jövendölhessetek, és a nap <EM> [<A HREF="29.html#5,30">Ésa. 5,30.</A> <A HREF="35.html#4,5">Hós. 4,5.</A> <A HREF="37.html#8,8">Ámós. 8,8.9.</A>] </EM> lemegy a próféták felett, és elsötétül rajtok a nappal.
<P> <B> <A NAME=3,7> 3,7</A> </B>
És megszégyenülnek a látók, és elpirulnak a jövendõmondók, és elfedik szájokat mindnyájan, mert nem lészen felelet Istentõl.
<P> <B> <A NAME=3,8> 3,8</A> </B>
Én ellenben megteljesedem az Úr lelkének erejével, és ítélettel és hatalommal, hogy <EM> [<A HREF="29.html#58,1">Ésa. 58,1.</A>] </EM> hirdessem Jákóbnak az õ vétkét, és Izráelnek az õ bûnét.
<P> <B> <A NAME=3,9> 3,9</A> </B>
Halljátok ezt, kérlek, Jákób házának fejei és Izráel házának vezérei! a kik útáljátok az ítéletet, és minden igazságot elcsavartok;
<P> <B> <A NAME=3,10> 3,10</A> </B>
A kik vérrel építitek a <EM> [<A HREF="33.html#22,27">Ezék. 22,27.</A>] </EM> Siont, és Jeruzsálemet hamissággal!
<P> <B> <A NAME=3,11> 3,11</A> </B>
<EM>Kiknek</EM> fejedelmei ajándékért ítélnek, <EM> [<A HREF="#7,3">rész 7,3.</A>] </EM> és papjaik jutalomért tanítanak, és prófétáik pénzért jövendölnek, <EM> [<A HREF="33.html#13,19">Ezék. 13,19.</A>] </EM> és mégis az Úrra támaszkodnak, mondván: Avagy nincsen-é közöttünk az Úr?! Nem következik mi reánk veszedelem!
<P> <B> <A NAME=3,12> 3,12</A> </B>
Azért ti miattatok mezõvé szántatik <EM> [<A HREF="30.html#26,18">Jer. 26,18.</A>] </EM> a Sion, és kõhalommá lesz Jeruzsálem, a templom hegye pedig erdõs hegygyé.
<HR>
<P> <B> <A NAME=4,1> 4,1</A> </B>
És lészen: az utolsó idõben az Úr házának hegye <EM> [<A HREF="29.html#2,2">Ésa. 2,2.3.</A> <A HREF="44.html#2,7">Agge. 2,7.</A>] </EM> a hegyek fölé helyeztetik, és felülemelkedik az a halmokon, és népek özönlenek reá.
<P> <B> <A NAME=4,2> 4,2</A> </B>
Pogányok is sokan mennek, <EM> [<A HREF="29.html#11,10">Ésa. 11,10.</A>] </EM> és mondják: Jertek, menjünk fel az Úr hegyére és a Jákób Istenének házához, hogy megtanítson minket az õ útaira, és járjunk az õ ösvényein! Mert Sionból jõ ki a törvény, és az Úr beszéde Jeruzsálembõl.
<P> <B> <A NAME=4,3> 4,3</A> </B>
És sok népek között ítéletet tészen, és megfedd erõs nemzeteket nagy messze <EM>földig</EM> és fegyvereiket kapákká kovácsolják, dárdáikat pedig sarlókká; <EM> [<A HREF="33.html#39,6">Ezék. 39,6.9.10.</A>] </EM> nép népre fegyvert nem emel, és hadakozást többé nem tanulnak.
<P> <B> <A NAME=4,4> 4,4</A> </B>
És kiki nyugszik az õ szõlõje alatt és fügefája alatt, és senki meg nem rettenti õket, mert a Seregek Urának szája szólott.
<P> <B> <A NAME=4,5> 4,5</A> </B>
Mert minden nép a maga istenének nevében jár, és mi is a mi Urunk Istenünk <EM> [<A HREF="23.html#10,12">Zsolt. 10,12.20,6.8.</A>] </EM> nevében járunk örökkön örökké.
<P> <B> <A NAME=4,6> 4,6</A> </B>
Azon a napon, azt mondja az Úr, összegyûjtöm a sántát, <EM> [<A HREF="43.html#3,19">Sof. 3,19.</A>] </EM> és összeszedem az elszéledetteket, és a kiket megsanyargattam.
<P> <B> <A NAME=4,7> 4,7</A> </B>
És a sántát maradékká teszem, az elszélesztettet pedig erõs nemzetté, és az Úr uralkodik rajtok a Sion hegyén mostantól fogva <EM> [<A HREF="37.html#9,15">Ámós. 9,15.</A>] </EM> mindörökké.
<P> <B> <A NAME=4,8> 4,8</A> </B>
És te nyájnak tornya, Sion leányának vára! Eljõ tehozzád és elérkezik az elõbbi <EM> [<A HREF="37.html#9,11">Ámós. 9,11.12.</A> <A HREF="35.html#1,11">Hós. 1,11.</A>] </EM> hatalom, a Jeruzsálem leányának birodalma.
<P> <B> <A NAME=4,9> 4,9</A> </B>
Miért kiáltasz hát kiáltva? Nincsen-é közötted király? Elveszett-é a te tanácsadód, hogy úgy elfogott a fájdalom, mint a gyermek-szûlõt?!
<P> <B> <A NAME=4,10> 4,10</A> </B>
Gyötrõdj és kinlódj, Sionnak leánya, mint a gyermek-szülõ! Mert ímé, kimégy a városból, és a mezõn tanyázol, és egészen Bábelig mégysz. Ott <EM> [<A HREF="12.html#25,1">2 Kir. 25,1-11.</A>] </EM> szabadíttatol meg; ott vált ki téged az Úr, ellenségednek <EM> [<A HREF="30.html#25,12">Jer. 25,12.</A>] </EM> kezébõl.
<P> <B> <A NAME=4,11> 4,11</A> </B>
Mert ímé, sok nemzetség gyûlt össze ellened, a kik ezt mondják: Legyen szentségtelen, és legeltessük szemeinket a Sionon!
<P> <B> <A NAME=4,12> 4,12</A> </B>
De õk nem tudják az Úr gondolatait és nem értik az õ szándékát, hogy összegyûjti õket, mint a kévét a szérûre.
<P> <B> <A NAME=4,13> 4,13</A> </B>
Kelj fel és csépelj, Sionnak leánya! Mert vassá teszem a te szarvaidat, körmeidet pedig aczéllá teszem, és széttiporsz sok népeket, és rablott kincseiket az Úrnak áldozom, javaikat pedig az egész föld Urának.
<HR>
<P> <B> <A NAME=5,1> 5,1</A> </B>
Seregelj hát egybe, seregek leánya! Ostrommal támadt ellenünk; pálczával verjék arczul Izráel biráját!
<P> <B> <A NAME=5,2> 5,2</A> </B>
De te, Efratának <EM> [<A HREF="47.html#2,6">Máté. 2,6.</A>] </EM> Bethleheme, bár kicsiny vagy a Júda ezrei között: belõled származik nékem, a ki uralkodó az Izráelen; a kinek származása eleitõl fogva, öröktõl fogva van.
<P> <B> <A NAME=5,3> 5,3</A> </B>
Azért odaadja õket, <EM> [<A HREF="29.html#7,17">Ésa. 7,17-25.</A>] </EM> míg a szûlõ szûl, <EM> [<A HREF="29.html#7,14">Ésa. 7,14.</A>] </EM> de az õ atyjafiainak maradékai visszatérnek <EM> [<A HREF="33.html#37,19">Ezék. 37,19-24.</A>] </EM> Izráel fiaihoz.
<P> <B> <A NAME=5,4> 5,4</A> </B>
És megáll, és legeltet az Úrnak erejével, az Úrnak az õ Istenének fenséges nevével, és <EM>bátorsággal</EM> lakoznak, mert ímé felmagasztaltatik a földnek határáig.
<P> <B> <A NAME=5,5> 5,5</A> </B>
És õ a <EM>mi</EM> békesség<EM>ünk</EM>. Ha az Assirus eljõ a mi földünkre és megtapodja palotáinkat: állatunk ellene hét pásztort és nyolcz fejedelmi férfiút.
<P> <B> <A NAME=5,6> 5,6</A> </B>
És megrontják Assiria földjét fegyverrel Nimród földjét is az õ kapuiban; és megszabadít az Assirustól, ha a mi földünkre eljõ és a mi határunkba lép.
<P> <B> <A NAME=5,7> 5,7</A> </B>
És a Jákóbnak maradéka olyan lészen a sok nép között, mint az Úrtól való harmat, mint a zápor a fûnek, mely nem emberben reménykedik, és nem bízik embernek fiaiban.
<P> <B> <A NAME=5,8> 5,8</A> </B>
És a Jákób maradéka a pogányok között, a sok nép között olyan lészen, mint az oroszlán az erdei vadak között; mint az oroszlán-kölyök a juhoknak nyája között, a mely ha betör, tipor és tép, és nincs, a ki <EM>tõle</EM> megszabadítson.
<P> <B> <A NAME=5,9> 5,9</A> </B>
Erõt vészen a te kezed szorongatóidon, és minden ellenségeid kivágattatnak.
<P> <B> <A NAME=5,10> 5,10</A> </B>
És lészen azon a napon, azt mondja az Úr, kivágom lovaidat közüled, és elvesztem hadi-szekereidet.
<P> <B> <A NAME=5,11> 5,11</A> </B>
És kivágom földednek városait, és ledöntöm minden erõsségeidet.
<P> <B> <A NAME=5,12> 5,12</A> </B>
És kivágom kezedbõl a bûvszereket, és szemfényvesztõid nem lesznek néked.
<P> <B> <A NAME=5,13> 5,13</A> </B>
És kivágom faragott képeidet és bálványaidat közüled, és nem imádod többé kezeidnek csinálmányait.
<P> <B> <A NAME=5,14> 5,14</A> </B>
És kiszaggatom a te berkeidet közüled és elpusztítom a te városaidat.
<P> <B> <A NAME=5,15> 5,15</A> </B>
És haraggal és hévvel állok bosszút a pogányokon, a kik nem engedelmeskedtek.
<HR>
<P> <B> <A NAME=6,1> 6,1</A> </B>
Halljátok csak, a mit mond az Úr! Kelj fel, perelj a hegyekkel, és hallják meg szódat a <EM> [<A HREF="29.html#1,2">Ésa. 1,2.</A>] </EM> halmok.
<P> <B> <A NAME=6,2> 6,2</A> </B>
Halljátok meg hegyek az Úr peres dolgát, <EM> [<A HREF="29.html#1,18">Ésa. 1,18.19.20.</A>] </EM> és ti, a földnek örök alapjai! Mert pere van az Úrnak az õ népével, és az Izráellel is perbe száll.
<P> <B> <A NAME=6,3> 6,3</A> </B>
Én népem! mit vétettem te ellened, és mivel fárasztottalak el téged?! Tégy vallást ellenem!
<P> <B> <A NAME=6,4> 6,4</A> </B>
Hiszen felhoztalak Égyiptom földjérõl, <EM> [<A HREF="02.html#12,51">2 Móz. 12,51.</A>] </EM> és a szolgák házából megváltottalak, és elõtted küldém Mózest, Áront és Máriát!
<P> <B> <A NAME=6,5> 6,5</A> </B>
Én népem! Emlékezzél csak: mit koholt Bálák, Moábnak királya, és mit felelt néki Bálám, a Beor fia? Sittimtõl fogva Gilgálig, hogy megismerjed az Úr igazságos cselekedeteit.
<P> <B> <A NAME=6,6> 6,6</A> </B>
Mivel menjek eleibe az Úrnak? Hajlongjak-é a magasságos Istennek? Égõáldozatokkal menjek-é elébe, esztendõs borjúkkal?!
<P> <B> <A NAME=6,7> 6,7</A> </B>
Kedvét leli-é az Úr ezernyi kosokban, <EM>vagy</EM> tízezernyi olaj-patakokban? Elsõszülöttemet adjam-é vétkemért, <EM>vagy</EM> méhem gyümölcsét lelkemnek bûnéért?!
<P> <B> <A NAME=6,8> 6,8</A> </B>
Megjelentette néked, <EM> [<A HREF="05.html#10,12">5 Móz. 10,12.</A> <A HREF="37.html#5,23">Ámós. 5,23.24.</A>] </EM> oh ember, mi légyen a jó, és mit kiván az Úr te tõled! Csak azt, hogy igazságot cselekedjél, szeressed az irgalmasságot, és hogy alázatosan járj a te Isteneddel.
<P> <B> <A NAME=6,9> 6,9</A> </B>
Az Úrnak szava kiált a városnak, és a te neved néz bölcseségre. Halljátok meg a vesszõt és ki rendeli azt?!
<P> <B> <A NAME=6,10> 6,10</A> </B>
<EM>Vannak-é</EM> még a gonosznak házában hamissággal gyûjtött kincsek, és ösztövér <EM> [<A HREF="37.html#8,5">Ámós. 8,5.</A>] </EM> véka, a mely útálatos?
<P> <B> <A NAME=6,11> 6,11</A> </B>
Vajjon jóváhagyom-é a hamis mértéket, és a zsákba <EM>rejtett</EM> csalárd fontokat?
<P> <B> <A NAME=6,12> 6,12</A> </B>
Mert a gazdagok megtöltöztek köztök ragadománynyal, lakosai pedig hazugságot szólnak, és nyelvök csalárd az õ szájokban.
<P> <B> <A NAME=6,13> 6,13</A> </B>
Én is azért megvervén, beteggé teszlek téged; elpusztítalak a te bûneid miatt.
<P> <B> <A NAME=6,14> 6,14</A> </B>
Eszel te, de meg nem <EM> [<A HREF="35.html#4,10">Hós. 4,10.8,7.</A>] </EM> elégszel, és benned <EM>marad</EM> a te éhséged; és gyûjtesz, de nem takarítasz, és a mit megtakarítsz is, fegyverre hányom.
<P> <B> <A NAME=6,15> 6,15</A> </B>
Vetsz te, <EM> [<A HREF="37.html#4,9">Ámós. 4,9.5,11.</A>] </EM> de nem aratsz; olajat sajtolsz te, de nem kened <EM>magadat</EM> olajjal, és mustot is, de bort nem iszol!
<P> <B> <A NAME=6,16> 6,16</A> </B>
Mert az Omri <EM> [<a href="11.html#16,26">1 Kir. 16,26.26,30.</A>] </EM> parancsolataihoz szabjátok magatokat és az Ákháb házának minden dolgához, és azoknak tanácsán jártok! Hogy pusztasággá tegyelek tégedet, az õ lakosait pedig csúfsággá, és hordozzátok népemnek gyalázatát.
<HR>
<P> <B> <A NAME=7,1> 7,1</A> </B>
Jaj nékem, mert olyanná lettem, mint a letakarított mezõ, mint a megszedett szõlõ: egy enni való gerezd sem maradott; <EM>pedig</EM> zsengére vágyott a lelkem!
<P> <B> <A NAME=7,2> 7,2</A> </B>
Elveszett e földrõl a kegyes, és igaz sincs az emberek között. <EM> [<A HREF="30.html#9,2">Jer. 9,2-6.23,14.</A> <A HREF="29.html#1,4">Ésa. 1,4.10,21.</A>] </EM> Mindnyájan vér után ólálkodnak, kiki hálóval vadássza atyjafiát.
<P> <B> <A NAME=7,3> 7,3</A> </B>
Gonoszságra <EM>készek</EM> a kezek, hogy jól vigyék véghez; a fejedelem követelõzik, és a biró fizetésre <EM>vár;</EM> a fõember is maga mondja el lelke kívánságát, és összeszövik azt.
<P> <B> <A NAME=7,4> 7,4</A> </B>
A ki jó közöttök, olyan mint a <EM> [<A HREF="33.html#2,6">Ezék. 2,6.</A>] </EM> tüske, az igaz olyan, mint a tövisbokor. A te õrállóidnak napja, a te megítélésed eljött; most következik el az õ zûrzavaruk.
<P> <B> <A NAME=7,5> 7,5</A> </B>
Ne higyjetek a barátnak; ne bízzatok a tanácsadóban; az öledben ülõ elõtt <EM>is</EM> zárd be szádnak ajtaját.
<P> <B> <A NAME=7,6> 7,6</A> </B>
Mert a fiú bolondnak tartja atyját, a leány anyja ellen támad, a meny az õ napára; az embernek saját háznépe az ellensége.
<P> <B> <A NAME=7,7> 7,7</A> </B>
De én az Úrra nézek, várom az én szabadításom Istenét; meghallgat engem az én Istenem!
<P> <B> <A NAME=7,8> 7,8</A> </B>
Ne örülj, én ellenségem! <EM> [<A HREF="29.html#14,29">Ésa. 14,29.</A>] </EM> Elestem ugyan, de felkelek, mert ha még a setétségben ülnék <EM>is,</EM> az Úr az én világosságom!
<P> <B> <A NAME=7,9> 7,9</A> </B>
Az Úr haragját hordozom, mert vétkeztem ellene; mindaddig, a míg leperli peremet és meghozza ítéletemet. Kivisz engem a világosságra, meglátom az õ <EM> [<A HREF="23.html#27,1">Zsolt. 27,1.</A>] </EM> igazságát.
<P> <B> <A NAME=7,10> 7,10</A> </B>
De meglátja ellenségem is és szégyen borítja el, a ki ezt mondja nékem: Hol az Úr, a te Istened? <EM> [<A HREF="23.html#79,10">Zsolt. 79,10.</A>] </EM> Meglátják õt az én szemeim, hogy ímé széttapostatik, mint <EM> [<A HREF="29.html#10,5">Ésa. 10,5-26.</A>] </EM> az utcza-sár.
<P> <B> <A NAME=7,11> 7,11</A> </B>
Falaid megépítésének napja! e napon távol lesz a törvény!
<P> <B> <A NAME=7,12> 7,12</A> </B>
Azon a na<EM>pon</EM> eljõnek hozzád Assiriából és Égyiptom városaiból; Égyiptomtól a folyamig, tengertõl tengerig és hegytõl hegyig.
<P> <B> <A NAME=7,13> 7,13</A> </B>
És pusztává lesz a föld az õ lakói miatt, az õ cselekedeteik gyümölcséért.
<P> <B> <A NAME=7,14> 7,14</A> </B>
Legeltesd népedet a te vesszõddel, <EM> [<A HREF="23.html#79,13">Zsolt. 79,13.80,2.</A>] </EM> a te örökségednek nyáját, a mely magánosan lakozik az erdõben, a Kármel közepén. Legeljenek Básánban és Gileádban, mint a hajdankor napjain!
<P> <B> <A NAME=7,15> 7,15</A> </B>
Mint az Égyiptom földérõl kijövetelednek idején, láttatok vele csodadolgokat.
<P> <B> <A NAME=7,16> 7,16</A> </B>
Látják <EM>ezt</EM> a pogányok és megszégyenülnek minden erejökkel. Kezöket szájokra teszik, füleik megsiketülnek;
<P> <B> <A NAME=7,17> 7,17</A> </B>
Nyalják a port, <EM> [<A HREF="23.html#72,9">Zsolt. 72,9.</A>] </EM> mint a kígyó, mint a föld férgei; reszketve jõnek rejtekeikbõl; remegve folyamodnak az Úrhoz, a mi Istenünkhöz, és félnek tetõled!
<P> <B> <A NAME=7,18> 7,18</A> </B>
Kicsoda olyan Isten, mint te, a ki megbocsátja a bûnt és elengedi öröksége maradékának vétkét?! Nem tartja meg haragját örökké, mert gyönyörködik az <EM> [<A HREF="02.html#34,6">2 Móz. 34,6.</A>] </EM> irgalmasságban!
<P> <B> <A NAME=7,19> 7,19</A> </B>
Hozzánk térvén, könyörül rajtunk; eltapodja álnokságainkat. Bizony a tenger mélységébe veted minden bûnünket!
<P> <B> <A NAME=7,20> 7,20</A> </B>
Hûséget mutatsz a Jákóbnak, irgalmasságot Ábrahámnak, a mint megesküdtél atyáinknak még az õsidõkben.
  </BODY>
</HTML>

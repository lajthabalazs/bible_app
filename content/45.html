<HTML>
  <HEAD>
    <TITLE> Károli Biblia [Zak.] </TITLE>
  </HEAD>
  <BODY>
    <CENTER> <H1> ZAKARIÁS PRÓFÉTA KÖNYVE <BR> <EM>[Zak.]</EM> </H1> </CENTER>
<HR>
<P> <B> <A NAME=1,1> 1,1</A> </B>
Dárius második esztendejében, a nyolczadik hónapban szóla az Úr Zakariáshoz, <EM> [<A HREF="15.html#5,1">Ezsdr. 5,1.</A>] </EM> a Berekiás fiához, a ki Iddó próféta fia, mondván:
<P> <B> <A NAME=1,2> 1,2</A> </B>
Igen megharagudott az Úr a ti atyáitokra.
<P> <B> <A NAME=1,3> 1,3</A> </B>
Mondjad azért nékik: Ezt mondja a Seregeknek Ura: Térjetek <EM> [<A HREF="29.html#31,6">Ésa. 31,6.</A> <A HREF="30.html#3,12">Jer. 3,12.</A> <A HREF="46.html#3,7">Malak. 3,7.</A>] </EM> hozzám, szól a Seregeknek Ura, és hozzátok térek, mond a Seregeknek Ura.
<P> <B> <A NAME=1,4> 1,4</A> </B>
Ne legyetek olyanok, mint atyáitok, a kikhez az elébbi próféták kiáltottak, mondván: Ezt mondja a Seregeknek Ura: Térjetek meg kérlek a ti gonosz útaitokról, és a ti gonosz cselekedeteitekbõl, de nem <EM> [<A HREF="12.html#22,13">2 Kir. 22,13.</A> <A HREF="30.html#18,12">Jer. 18,12.</A>] </EM> hallgattak meg, és nem figyelmeztek reám, szól az Úr.
<P> <B> <A NAME=1,5> 1,5</A> </B>
Atyáitok? Hol vannak õk? És a próféták örökké élnek-é?
<P> <B> <A NAME=1,6> 1,6</A> </B>
De az én beszédeim és végzéseim, a <EM> [<A HREF="30.html#23,2">Jer. 23,2.</A> <A HREF="31.html#2,17">Siral. 2,17.</A>] </EM> melyeket szolgáim, a próféták által hirdettem: nem beteljesedtek-é a ti atyáitokon? És megtértek és azt mondták: A mint elhatározta vala a Seregeknek Ura, hogy a mi útaink és cselekedeteink szerint bánik velünk: úgy bánt velünk.
<P> <B> <A NAME=1,7> 1,7</A> </B>
A tizenegyedik hónapnak, azaz a Sebat hónapnak huszonnegyedik napján, Dáriusnak második esztendejében, szóla az Úr Zakariáshoz, a Berekiás fiához, a ki Iddó próféta fia, mondván:
<P> <B> <A NAME=1,8> 1,8</A> </B>
Látám éjszaka, hogy ímé, egy férfiú veres <EM> [<A HREF="73.html#6,4">Jel. 6,4.5.</A>] </EM> lovon ül vala, és áll vala a mirtus-fák között, a melyek egy árnyas völgyben valának; háta megett pedig veres, tarka és fehér lovak.
<P> <B> <A NAME=1,9> 1,9</A> </B>
És mondám: Mik ezek Uram? És mondá nékem az angyal, a ki beszél vala nékem: Én megmutatom néked: mik ezek.
<P> <B> <A NAME=1,10> 1,10</A> </B>
Akkor felele az a férfiú, a ki a mirtus-fák között áll vala, és mondá: Azok ezek, a kiket az Úr küldött, hogy járják be e földet;
<P> <B> <A NAME=1,11> 1,11</A> </B>
És felelének az Úr angyalának, a ki a mirtus-fák között áll vala, és mondák: Bejártuk a földet, és ímé, az egész föld vesztegel és nyugodt.
<P> <B> <A NAME=1,12> 1,12</A> </B>
Az Úr angyala pedig felele, és mondá: Seregeknek Ura! Meddig nem könyörülsz még Jeruzsálemen és Júdának városain, a melyekre haragszol immár hetven <EM> [<A HREF="30.html#25,12">Jer. 25,12.</A>] </EM> esztendõ óta?
<P> <B> <A NAME=1,13> 1,13</A> </B>
És nyájas szavakkal, vígasztaló szókkal felele az Úr az angyalnak, a ki beszél vala velem.
<P> <B> <A NAME=1,14> 1,14</A> </B>
És mondá nékem az angyal, a ki beszél vala velem: Kiálts, ezt mondván: Ezt mondja a Seregeknek Ura: szeretem Jeruzsálemet és a Siont nagy szeretettel!
<P> <B> <A NAME=1,15> 1,15</A> </B>
De nagy haraggal haragszom én a hivalkodó népekre, a kikre kevéssé haragudtam <EM>ugyan,</EM> de õk <EM> [<A HREF="29.html#47,6">Ésa. 47,6.</A> <A HREF="33.html#25,6">Ezék. 25,6.</A>] </EM> gonoszra törtek.
<P> <B> <A NAME=1,16> 1,16</A> </B>
Azt mondja azért az Úr: könyörületességgel fordulok Jeruzsálemhez; benne építtetik meg az én házam, szól a Seregeknek Ura, és mérõzsinór nyujtatik ki Jeruzsálem felett.
<P> <B> <A NAME=1,17> 1,17</A> </B>
Mégis kiálts, mondván: Ezt mondja a Seregeknek Ura: Bõvelkedni fognak még városaim a jóban, mert megvígasztalja még az Úr a Siont, és magáévá fogadja még Jeruzsálemet!
<P> <B> <A NAME=1,18> 1,18</A> </B>
Majd felemelém szemeimet, és ímé, négy szarvat láték.
<P> <B> <A NAME=1,19> 1,19</A> </B>
És mondám az angyalnak, a ki beszél vala velem: Mik ezek? És monda nékem: Ezek azok a szarvak, a melyek szétszórták Júdát, Izráelt és Jeruzsálemet.
<P> <B> <A NAME=1,20> 1,20</A> </B>
Azután mutata nékem az Úr négy mesterembert.
<P> <B> <A NAME=1,21> 1,21</A> </B>
És mondám: Mit jöttek ezek cselekedni? Õ pedig szóla, mondván: Ezek azok a szarvak, a melyek szétszórták Júdát annyira, hogy senki sem emelheti vala fel fejét: de eljöttek ezek, hogy elrettentsék õket, hogy letörjék a pogányok szarvait, a kik szarvakkal támadtak vala Júda földe ellen, hogy szétszórják azt.
<HR>
<P> <B> <A NAME=2,1> 2,1</A> </B>
Felemelém ismét szemeimet, és ímé, láték egy férfiút és a kezében mérõ- kötelet.
<P> <B> <A NAME=2,2> 2,2</A> </B>
És mondám: Hová mégy te? És mondá nékem: Megmérni Jeruzsálemet, hogy lássam: mennyi a széle és mennyi a hossza?
<P> <B> <A NAME=2,3> 2,3</A> </B>
És ímé, az angyal, a ki beszél vala velem, kijöve, és más angyal <EM>is</EM> kijöve eléje.
<P> <B> <A NAME=2,4> 2,4</A> </B>
És monda annak: Fuss, és szólj e gyermekhez, mondván: Kerítetlenül fogják lakni Jeruzsálemet a benne levõ emberek és barmok sokasága miatt.
<P> <B> <A NAME=2,5> 2,5</A> </B>
Én pedig, szól az Úr, tûz-fal leszek körülötte és megdicsõítem <EM> [<A HREF="29.html#4,4">Ésa. 4,4.5.</A>] </EM> magamat õ benne!
<P> <B> <A NAME=2,6> 2,6</A> </B>
Jaj, jaj! Fussatok ki az északi földrõl, így szól az Úr, mert az ég négy szele felé szórtalak szét titeket, szól az Úr.
<P> <B> <A NAME=2,7> 2,7</A> </B>
Jaj Sion! Szabadítsd ki magadat, ki Babilon leányánál lakozol.
<P> <B> <A NAME=2,8> 2,8</A> </B>
Mert így szól a Seregeknek Ura: Dicsõség után küldött engem a pogányokhoz, a kik fosztogatnak titeket, mert a ki titeket bánt, az õ szemefényét bántja.
<P> <B> <A NAME=2,9> 2,9</A> </B>
Mert ímé én felemelem kezemet ellenök, és saját szolgáik prédájává lesznek, és megtudjátok, hogy a Seregeknek Ura küldött el engem.
<P> <B> <A NAME=2,10> 2,10</A> </B>
Örülj és örvendezz, Sionnak leánya, mert ímé elmegyek és közötted lakozom! így szól az Úr.
<P> <B> <A NAME=2,11> 2,11</A> </B>
És sok pogány csatlakozik azon a napon az Úrhoz, és népemmé lesznek, és közötted lakozom, és megtudod, hogy a Seregeknek Ura küldött hozzád engem.
<P> <B> <A NAME=2,12> 2,12</A> </B>
És birtokba veszi az Úr Júdát, mint az õ osztályrészét a szent földön, és újra magáévá fogadja Jeruzsálemet.
<P> <B> <A NAME=2,13> 2,13</A> </B>
Hallgasson minden test az Úr elõtt: mert felkelt <EM> [<A HREF="42.html#2,20">Hab. 2,20.</A>] </EM> az õ szentséges helyérõl.
<HR>
<P> <B> <A NAME=3,1> 3,1</A> </B>
Azután megmutatá nékem Jósuát, a fõpapot, a ki az Úr angyala elõtt álla, és a Sátánt, a ki jobb keze felõl álla, hogy vádolja <EM> [<A HREF="23.html#109,6">Zsolt. 109,6.</A>] </EM> õt.
<P> <B> <A NAME=3,2> 3,2</A> </B>
És mondá az Úr a <EM> [<A HREF="37.html#4,11">Ámós. 4,11.</A> <A HREF="72.html#1,9">Júd. 1,9.</A>] </EM> Sátánnak: Dorgáljon meg téged az Úr, te Sátán; dorgáljon meg az Úr, a ki magáévá fogadja Jeruzsálemet. Avagy nem tûzbõl kikapott üszög-é ez?
<P> <B> <A NAME=3,3> 3,3</A> </B>
Jósua pedig szennyes ruhába vala öltöztetve, és áll vala az angyal elõtt.
<P> <B> <A NAME=3,4> 3,4</A> </B>
És szóla és monda az elõtte állóknak, mondván: Vegyétek le róla a szennyes ruhákat! És monda néki: Lásd! Levettem rólad a te álnokságodat, és ünnepi ruhákba <EM> [<A HREF="29.html#61,10">Ésa. 61,10.</A>] </EM> öltöztetlek téged!
<P> <B> <A NAME=3,5> 3,5</A> </B>
Azután mondám: Tegyenek fejére tiszta süveget! Feltevék azért fejére a tiszta süveget, és ruhákba öltözteték õt, <EM> [<A HREF="02.html#28,4">2 Móz. 28,4.</A>] </EM> az Úrnak angyala pedig <EM>ott</EM> áll vala.
<P> <B> <A NAME=3,6> 3,6</A> </B>
És bizonyságot tõn az Úrnak angyala Jósuának, mondván:
<P> <B> <A NAME=3,7> 3,7</A> </B>
Ezt mondja a Seregeknek Ura: Ha az én útaimban jársz, és ha parancsolataimat magtartod: te is ítélõje leszel az én házamnak, sõt õrizni fogod az én pitvaraimat, és ki- s bejárást engedek néked ez itt állók között.
<P> <B> <A NAME=3,8> 3,8</A> </B>
Halld meg Jósua, te fõpap; te és barátaid, a kik elõtted ülnek, mert jelképes férfiak ezek: Ímé, bizony elõhozom az én szolgámat, <EM> [<A HREF="29.html#11,1">Ésa. 11,1.</A> <A HREF="30.html#23,5">Jer. 23,5.</A> <A HREF="49.html#1,78">Luk. 1,78.</A>] </EM> Csemetét!
<P> <B> <A NAME=3,9> 3,9</A> </B>
Mert ímé e kõ az, <EM> [<A HREF="23.html#118,22">Zsolt. 118,22.</A>] </EM> a melyet Jósua elé helyezek; egy kövön hét szem; ímé, én faragom annak faragványait, így szól a Seregeknek Ura, és eltörlöm e földnek álnokságait egy napon.
<P> <B> <A NAME=3,10> 3,10</A> </B>
Azon a napon, így szól a Seregeknek Ura, kiki hívja majd a maga felebarátját a szõlõtõ <EM> [<A HREF="40.html#4,4">Mik. 4,4.</A>] </EM> alá és a fügefa alá.
<HR>
<P> <B> <A NAME=4,1> 4,1</A> </B>
Majd visszatére az angyal, a ki beszél vala velem, és felkölte engem, mint mikor valaki álmából költetik fel.
<P> <B> <A NAME=4,2> 4,2</A> </B>
És mondá nékem: Mit látsz te? És mondám: Látok ímé egy merõ arany gyertyatartót, tetején az olajtartója, rajta pedig annak hét szövétneke, és hét csõ a szövétnekekhez, a melyek a tetején vannak;
<P> <B> <A NAME=4,3> 4,3</A> </B>
És mellette két olajfa: egyik az olajtartó jobb oldalán, a másik pedig annak bal oldalán.
<P> <B> <A NAME=4,4> 4,4</A> </B>
És felelék, és mondám az angyalnak, a ki beszél vala velem, mondván: Mik ezek, Uram?
<P> <B> <A NAME=4,5> 4,5</A> </B>
És felele az angyal, a ki beszél vala velem, és mondá nékem: Hát nem tudod-é, mik ezek? És mondám: Nem, Uram!
<P> <B> <A NAME=4,6> 4,6</A> </B>
És felele, és szóla nékem, mondván: Az Úrnak beszéde ez Zorobábelhez, mondván: Nem erõvel, sem hatalommal, hanem az én <EM> [<A HREF="44.html#2,5">Agge. 2,5.</A>] </EM> lelkemmel! azt mondja a Seregeknek Ura.
<P> <B> <A NAME=4,7> 4,7</A> </B>
Ki vagy te, te nagy hegy? Lapálylyá <EM>leszel</EM> Zorobábel elõtt, és felviszi a <EM> [<A HREF="34.html#2,45">Dán. 2,45.</A>] </EM> csúcs-követ, <EM>és ilyen</EM> kiáltás <EM>támad:</EM> Áldás, áldás reá!
<P> <B> <A NAME=4,8> 4,8</A> </B>
És szóla hozzám az Úr, mondván:
<P> <B> <A NAME=4,9> 4,9</A> </B>
A Zorobábel kezei veték meg e ház alapját, és az õ kezei végzik el azt, és megtudod, hogy a Seregeknek Ura küldött el engem hozzátok.
<P> <B> <A NAME=4,10> 4,10</A> </B>
Mert a kik csúfolták a kicsiny kezdetet, <EM> [<A HREF="44.html#2,3">Agge. 2,3.</A>] </EM> örülni fognak, ha meglátják Zorobábel kezében az ónkövet. Hét van ilyen, <EM> [<A HREF="73.html#5,6">Jel. 5,6.</A>] </EM> az Úrnak szemei ezek, a melyek átpillantják az egész földet.
<P> <B> <A NAME=4,11> 4,11</A> </B>
És felelék, és mondám néki: Mi ez a két olajfa a gyertyatartó jobb és bal oldalán?
<P> <B> <A NAME=4,12> 4,12</A> </B>
És másodszor is felelék, és mondám néki: Micsoda az olajfának az a két ága, a melyek a két arany csõ mellett vannak, és öntik magukból az aranyat?
<P> <B> <A NAME=4,13> 4,13</A> </B>
És szóla nékem, mondván: Hát nem tudod-é, mik ezek? És mondám: Nem, Uram!
<P> <B> <A NAME=4,14> 4,14</A> </B>
És mondá nékem: Ezek ketten az olajjal felkenettek, a kik az egész föld Ura mellett állnak.
<HR>
<P> <B> <A NAME=5,1> 5,1</A> </B>
Azután ismét felemelém szemeimet, és látám, hogy ímé, egy könyv repül vala.
<P> <B> <A NAME=5,2> 5,2</A> </B>
És monda nékem: Mit látsz te? És én mondám: Látok egy repülõ könyvet, húsz sing a hossza és tíz sing a széle.
<P> <B> <A NAME=5,3> 5,3</A> </B>
És monda nékem: Ez az átok, a mely kihat az egész föld színére; mert mindaz, a ki lop, ehhez képest fog innen kiirtatni, és mindaz, a ki <EM>hamisan</EM> esküszik, ehhez képest fog innen kiirtatni.
<P> <B> <A NAME=5,4> 5,4</A> </B>
Kibocsátom ezt, szól a Seregeknek Ura, és bemegy a lopónak házába, és annak házába, a ki hamisan esküszik az én nevemre, és ott marad annak házában, és megemészti azt, s annak fáit és köveit.
<P> <B> <A NAME=5,5> 5,5</A> </B>
Majd kijöve az angyal, a ki beszél vala velem, és monda nékem: Emeld csak fel szemeidet, és lásd meg: micsoda az, a mi kijön?
<P> <B> <A NAME=5,6> 5,6</A> </B>
És mondám: Micsoda ez? Õ pedig mondá: Az, a mi kijön, mérõedény. És mondá: Ilyen a formájok az egész földön.
<P> <B> <A NAME=5,7> 5,7</A> </B>
És ímé, egy kerek ón-darab repül vala, és ül vala egy asszony a mérõ- edény közepében.
<P> <B> <A NAME=5,8> 5,8</A> </B>
És mondá: Ez az istentelenség. És veté ezt a mérõ-edény közepébe, a darab ónt pedig veté annak szájára.
<P> <B> <A NAME=5,9> 5,9</A> </B>
És felemelém szemeimet, és látám, hogy ímé, két asszony jöve elõ, és szél vala szárnyaikban, és szárnyaik olyanok, mint az eszterágnak szárnyai, és felemelék a mérõ-edényt a föld és az ég közé.
<P> <B> <A NAME=5,10> 5,10</A> </B>
És mondám az angyalnak, a ki beszél vala velem: Hová viszik ezek a mérõ- edényt?
<P> <B> <A NAME=5,11> 5,11</A> </B>
És mondá nékem: Hogy házat építsenek annak a Sineár <EM> [<A HREF="01.html#11,2">1 Móz. 11,2-6.</A>] </EM> földén, és oda erõsítsék, és ott hagyják azt a maga helyén.
<HR>
<P> <B> <A NAME=6,1> 6,1</A> </B>
Majd megfordulék és felemelém szemeimet, és látám, hogy ímé négy szekér jön vala ki két hegy közül, és azok a hegyek ércz-hegyek.
<P> <B> <A NAME=6,2> 6,2</A> </B>
Az elsõ szekérben veres lovak, a második szekérben fekete lovak;
<P> <B> <A NAME=6,3> 6,3</A> </B>
És a harmadik szekérben fehér lovak; a negyedik szekérben pedig tarka lovak, erõsek.
<P> <B> <A NAME=6,4> 6,4</A> </B>
És megszólalék, és mondám az angyalnak, a ki beszél vala velem: Mik ezek, Uram?
<P> <B> <A NAME=6,5> 6,5</A> </B>
Az angyal felele, és mondá nékem: Ezek az égnek négy szele, <EM> [<A HREF="34.html#7,2">Dán. 7,2.</A>] </EM> jõnek az egész föld Ura mellett való szolgálatukból.
<P> <B> <A NAME=6,6> 6,6</A> </B>
A melyben a fekete lovak vannak, észak földére mennek, és a fehérek mennek utánok, a tarkák pedig a dél földére mennek;
<P> <B> <A NAME=6,7> 6,7</A> </B>
Az erõsek is mennek és kivánják eljárni a földet. És mondá: Menjetek, járjátok el a földet; és eljárák a földet.
<P> <B> <A NAME=6,8> 6,8</A> </B>
Majd híva engem, és beszéle velem, mondván: Lásd! Az észak földére menõk lecsendesíték lelkemet északnak földén.
<P> <B> <A NAME=6,9> 6,9</A> </B>
És szóla az Úr hozzám, mondván:
<P> <B> <A NAME=6,10> 6,10</A> </B>
Végy a számkivetésbõl valóktól: Heldaitól, Tóbiástól és Jedajától; és menj be azon a napon, menj be Jósiának, a Sefániás fiának házába, a kik Babilonból jöttenek,
<P> <B> <A NAME=6,11> 6,11</A> </B>
Végy ugyanis ezüstöt és aranyat, és csinálj koronákat, és tedd Jósuának, a Jehosadák fiának, a fõpapnak fejére!
<P> <B> <A NAME=6,12> 6,12</A> </B>
És szólj néki, mondván: Ezt mondja a Seregeknek Ura, mondván: Ímé, egy férfiú, a neve Csemete, mert csemete támad belõle, és megépíti az Úrnak templomát!
<P> <B> <A NAME=6,13> 6,13</A> </B>
Mert õ fogja megépíteni az Úrnak templomát, és nagy lesz az õ dicsõsége, és ülni és uralkodni fog az õ székében, és pap is lesz az õ székében, és békesség tanácsa lesz kettõjük között.
<P> <B> <A NAME=6,14> 6,14</A> </B>
És a koronák legyenek Hélemnek, Tóbiásnak, Jedajának és Hénnek, a Sefániás fiának emlékjelei az Úr templomában.
<P> <B> <A NAME=6,15> 6,15</A> </B>
És a messzelakók eljõnek és építenek az Úr templomában, és megtudjátok, hogy a Seregeknek Ura küldött el engem hozzátok. Így lesz, ha hallgattok az Úrnak, a ti Isteneteknek szavára!
<HR>
<P> <B> <A NAME=7,1> 7,1</A> </B>
És lõn a Dárius király negyedik esztendejében, hogy szóla az Úr Zakariáshoz a kilenczedik hónapnak, a <EM> [<A HREF="16.html#1,1">Nehem. 1,1.</A>] </EM> Kiszlévnek negyedikén,
<P> <B> <A NAME=7,2> 7,2</A> </B>
Mikor elküldék az Isten házába Saréczert és Régem-Méleket és társait, hogy esedezzenek az Úr színe elõtt,
<P> <B> <A NAME=7,3> 7,3</A> </B>
<EM>És</EM> hogy megkérdezzék a papokat, a kik a Seregek Urának házában vannak, és megkérdezzék a prófétákat is: Sírjak-é az ötödik hónapban <EM>és</EM> bõjtöljek-é, a mint cselekedtem azt néhány esztendõ óta?
<P> <B> <A NAME=7,4> 7,4</A> </B>
Szóla ekkor a Seregeknek Ura nékem, mondván:
<P> <B> <A NAME=7,5> 7,5</A> </B>
Szólj az ország minden népének és a papoknak, mondván: Mikor bõjtöltetek és gyászoltatok az ötödik és hetedik <EM>hónap</EM>ban, és pedig hetven esztendeig: avagy bõjtölvén, nékem bõjtöltetek-é?
<P> <B> <A NAME=7,6> 7,6</A> </B>
És mikor ettetek, és mikor ittatok: avagy nem magatoknak ettetek és magatoknak ittatok-é?
<P> <B> <A NAME=7,7> 7,7</A> </B>
Avagy nem <EM>ezek</EM> a beszédek-é <EM>azok,</EM> a melyeket szólott vala az Úr az elõbbi próféták által, mikor még Jeruzsálem népes és gazdag vala a körülte levõ városokkal együtt, és mind a déli táj, mind a lapály-föld népes vala?
<P> <B> <A NAME=7,8> 7,8</A> </B>
És szóla az Úr Zakariásnak, mondván:
<P> <B> <A NAME=7,9> 7,9</A> </B>
Így szólt a Seregeknek Ura, mondván: Igaz ítélettel ítéljetek, és irgalmasságot és könyörületességet gyakoroljon kiki az õ felebarátjával!
<P> <B> <A NAME=7,10> 7,10</A> </B>
Özvegyet és árvát, jövevényt és szegényt meg ne <EM> [<A HREF="02.html#22,21">2 Móz. 22,21.</A> <A HREF="29.html#1,23">Ésa. 1,23.</A>] </EM> sarczoljatok, és egymás ellen még szívetekben se gondoljatok gonoszt.
<P> <B> <A NAME=7,11> 7,11</A> </B>
De nem akarák meghallani, sõt vállaikat vonogaták, és bedugák füleiket, hogy ne halljanak.
<P> <B> <A NAME=7,12> 7,12</A> </B>
Szívöket is megkeményíték, hogy ne hallják a törvényt és az igéket, a melyeket a Seregeknek Ura küldött vala az õ lelke által, az elébbi próféták által. És igen felgerjedt vala a Seregeknek Ura.
<P> <B> <A NAME=7,13> 7,13</A> </B>
És lõn, hogy a mint én kiáltottam és nem hallották meg: úgy <EM> [<A HREF="29.html#1,15">Ésa. 1,15.</A> <A HREF="30.html#14,11">Jer. 14,11.12.</A>] </EM> kiáltottak, de nem hallottam meg, azt mondja a Seregeknek Ura;
<P> <B> <A NAME=7,14> 7,14</A> </B>
Hanem szétszórtam õket <EM> [<A HREF="12.html#17,6">2 Kir. 17,6.7.</A> <A HREF="14.html#36,21">2 Krón. 36,21.</A>] </EM> mindenféle nemzetek közé, a kik nem ismerték õket, és puszta lõn utánok a föld, hogy senki <EM>azon</EM> sem át nem megy, sem meg nem tér. Így tevék pusztává a kívánatos földet.
<HR>
<P> <B> <A NAME=8,1> 8,1</A> </B>
Majd szóla a Seregeknek Ura, mondván:
<P> <B> <A NAME=8,2> 8,2</A> </B>
Ezt mondja a Seregeknek Ura: Nagy gerjedezéssel gerjedeztem a Sionért, és nagy haragra <EM> [<A HREF="#1,14">rész 1,14.</A> <A HREF="36.html#2,18">Jóel. 2,18.</A>] </EM> gerjedtem ellene.
<P> <B> <A NAME=8,3> 8,3</A> </B>
Ezt mondja az Úr: Megtértem a Sionhoz, és Jeruzsálem közepette lakozom, és Jeruzsálem igazság városának neveztetik, <EM> [<A HREF="29.html#1,26">Ésa,. 1,26.4,2.</A>] </EM> a Seregek Urának hegye pedig szent hegynek.
<P> <B> <A NAME=8,4> 8,4</A> </B>
Ezt mondja a Seregeknek Ura: Agg férfiak és agg nõk ülnek majd Jeruzsálem utczáin, és kinek-kinek pálcza lesz kezében a napok sokasága miatt.
<P> <B> <A NAME=8,5> 8,5</A> </B>
És megtelnek a város utczái fiúkkal és leányokkal, a kik játszadoznak annak utczáin.
<P> <B> <A NAME=8,6> 8,6</A> </B>
Ezt mondja a Seregeknek Ura: Ha <EM>ez</EM> csoda lészen e nép maradékának szemei elõtt azokban a napokban, vajjon az én szemeim elõtt is csoda lészen-é? így szól a Seregeknek Ura.
<P> <B> <A NAME=8,7> 8,7</A> </B>
Ezt mondja a Seregeknek Ura: Ímé, én megszabadítom az én népemet a nap keltének földérõl és a nap nyugtának földérõl.
<P> <B> <A NAME=8,8> 8,8</A> </B>
És elhozom õket és Jeruzsálemben lakoznak, és népemmé lesznek, <EM> [<A HREF="54.html#6,16">2 Kor. 6,16.</A>] </EM> én pedig Istenökké leszek hûséggel és igazsággal.
<P> <B> <A NAME=8,9> 8,9</A> </B>
Ezt mondja a Seregeknek Ura: Erõsödjenek meg kezeitek, a kik hallottátok e napokban e beszédeket a próféták szájából, <EM> [<A HREF="44.html#2,1">Agge. 2,1-9.</A>] </EM> a kik <EM>szóltak,</EM> mikor megvetteték a Seregek Ura házának alapja, hogy megépíttessék <EM> [<A HREF="15.html#3,8">Ezsdr. 3,8-10.</A>] </EM> a templom.
<P> <B> <A NAME=8,10> 8,10</A> </B>
Mert e napok elõtt nem volt az embernek bére, és a baromnak sem volt bére, sem a kimenõnek, sem a bejövõnek nem volt békessége a háborúság miatt, mert minden embert felindítottam: kit-kit az õ felebarátja ellen.
<P> <B> <A NAME=8,11> 8,11</A> </B>
De most nem olyan leszek e nép maradékához, mint az elébbi napokban voltam, így szól a Seregeknek Ura.
<P> <B> <A NAME=8,12> 8,12</A> </B>
Mert a vetés békességes <EM>lészen,</EM> a szõlõtõ megadja gyümölcsét, a föld is megadja termését, az egek is megadják harmatjokat, és örökössé teszem mindezeken e nép maradékát.
<P> <B> <A NAME=8,13> 8,13</A> </B>
És lészen, hogy a miképen átok valátok a pogányok között, oh Júda háza és Izráel háza: azonképen megszabadítlak titeket, és áldássá lesztek. Ne féljetek! Erõsödjenek meg kezeitek!
<P> <B> <A NAME=8,14> 8,14</A> </B>
Mert ezt mondja a Seregeknek Ura: A miképen elgondoltam vala, hogy veszedelmet hozok reátok, mikor atyáitok megharagítottak vala engem, így szól a Seregeknek Ura, és nem könyörültem:
<P> <B> <A NAME=8,15> 8,15</A> </B>
Azonképen megtértem <EM>és</EM> elgondoltam e napokban, hogy jót teszek Jeruzsálemmel és Júda házával; ne féljetek!
<P> <B> <A NAME=8,16> 8,16</A> </B>
Ezek azok a dolgok, a melyeket cselekedjetek: Igazságot szóljon <EM> [<A HREF="56.html#4,25">Eféz,. 4,25.</A>] </EM> ki-ki az õ felebarátjával: igazságos és békességes ítélettel ítéljetek a ti kapuitokban.
<P> <B> <A NAME=8,17> 8,17</A> </B>
És senki ne gondoljon az õ szívében gonoszt <EM> [<A HREF="23.html#11,5">Zsolt. 11,5.</A>] </EM> az õ felebarátja ellen; s a hamis esküvést se szeressétek, mert ezek azok, a miket én mind gyûlölök, így szól az Úr.
<P> <B> <A NAME=8,18> 8,18</A> </B>
Majd szóla hozzám a Seregeknek Ura, mondván:
<P> <B> <A NAME=8,19> 8,19</A> </B>
Ezt mondja a Seregeknek Ura: A negyedik <EM>hónapnak</EM> bõjtje, az ötödiknek bõjtje, a hetediknek bõjtje és a tizediknek bõjtje vígalommá, örvendezéssé és kedves ünnepekké lesznek Júda házában. Csak a hûséget és a békességet szeressétek.
<P> <B> <A NAME=8,20> 8,20</A> </B>
Ezt mondja a Seregeknek Ura: Még lesz <EM>idõ,</EM> a mikor népek jõnek el, és sok városoknak lakói.
<P> <B> <A NAME=8,21> 8,21</A> </B>
És egyiknek lakói a másikhoz mennek, mondván: Menten menjünk el az Úr orczájának engesztelésére, és a Seregek Urának keresésére; én is elmegyek!
<P> <B> <A NAME=8,22> 8,22</A> </B>
És eljõnek sok népek és erõs nemzetek Jeruzsálembe a Seregek Urának keresésére, és az Úr orczájának engesztelésére.
<P> <B> <A NAME=8,23> 8,23</A> </B>
Ezt mondja a Seregeknek Ura: E napokban lesz az, hogy a minden nyelvû pogányok közül tíz ember ragad egy zsidó férfiúba s ragad annak ruhája szélébe, mondván: Hadd menjünk veletek, <EM> [<A HREF="29.html#66,18">Ésa. 66,18.19.</A>] </EM> mert hallottuk, hogy veletek van az Isten!
<HR>
<P> <B> <A NAME=9,1> 9,1</A> </B>
Az Úr igéjének terhe a Kadrák földe ellen; Damaskus lesz pedig annak nyugvóhelye (mert az Úr szemmel tartja az embereket és Izráelnek minden törzsét);
<P> <B> <A NAME=9,2> 9,2</A> </B>
És Hámát is, a mely szomszédos vele; Tírus és Sídon, <EM> [<A HREF="33.html#28,3">Ezék. 28,3.</A>] </EM> noha igen okosak!
<P> <B> <A NAME=9,3> 9,3</A> </B>
Várat épített magának Tírus, és annyi az ezüstje rakáson, mint a por, és az aranya, mint az utczák sara.
<P> <B> <A NAME=9,4> 9,4</A> </B>
Ímé szegénynyé teszi õt az Úr, és megrontja hatalmát a tengeren, magát pedig tûz emészti meg.
<P> <B> <A NAME=9,5> 9,5</A> </B>
Meglátja <EM>ezt</EM> Askalon és megretten; Gáza is és igen bánkódik; Ekron is, mert megszégyenült reménységében. Mert kivész a király Gázából, és Askalon lakatlan marad.
<P> <B> <A NAME=9,6> 9,6</A> </B>
Asdódban pedig idegenek laknak, és a Filiszteusok kevélységét megtöröm.
<P> <B> <A NAME=9,7> 9,7</A> </B>
Kivonszom a vért szájukból és útálatosságaikat fogaik közül, és õ is a mi Istenünké marad; és olyan lesz, mint egy fejedelem Júdában, Ekron pedig, mint a Jebuzeus.
<P> <B> <A NAME=9,8> 9,8</A> </B>
És tábort járok házam körül, <EM>mint</EM> a sereg ellen, az ide-oda kóborlók ellen, és nem megy át többé rajtok a sarczoló, mert most szemmel tartom õt.
<P> <B> <A NAME=9,9> 9,9</A> </B>
Örülj nagyon, Sionnak leánya, örvendezz, Jeruzsálem leánya! Ímé, jön néked a te királyod; <EM> [<A HREF="29.html#62,11">Ésa. 62,11.12.</A> <A HREF="47.html#21,5">Máté. 21,5.</A>] </EM> igaz és szabadító õ; szegény és szamárháton ülõ, azaz nõstényszamárnak vemhén.
<P> <B> <A NAME=9,10> 9,10</A> </B>
És kivesztem a szekeret Efraimból és a lovat Jeruzsálembõl, kivesztem a harczi kézívet is, és békességet hirdet a pogányoknak; <EM> [<A HREF="40.html#5,4">Mik. 5,4.5.</A> <A HREF="23.html#2,8">Zsolt. 2,8.</A>] </EM> és uralkodik tengertõl tengerig, és a folyamtól a föld határáig.
<P> <B> <A NAME=9,11> 9,11</A> </B>
Sõt a veled való szövetségnek véréért a te foglyaidat is kibocsátom a kútból, <EM> [<A HREF="29.html#51,1">Ésa. 51,1.12-14.</A>] </EM> a melyben nincs víz.
<P> <B> <A NAME=9,12> 9,12</A> </B>
Térjetek vissza az erõsséghez, reménységnek foglyai! Ma is azt hirdetem <EM>néktek:</EM> kétszeresen megfizetek néked!
<P> <B> <A NAME=9,13> 9,13</A> </B>
Mert kifeszítem Júdát magamnak <EM>mintegy</EM> kézívet <EM>és</EM> megtöltöm Efraimot; és felindítom fiaidat, oh Sion, a te fiaid ellen, oh Jáván, és olyanná teszlek, mint a hõs fegyvere.
<P> <B> <A NAME=9,14> 9,14</A> </B>
És megjelen felettök az Úr, és nyila repül mint a villámlás; az Úr Isten kürtöt fuvall, és déli szelekben nyomul elõ.
<P> <B> <A NAME=9,15> 9,15</A> </B>
A Seregeknek Ura megoltalmazza õket; megemésztik és letapossák a parittya-köveket, és isznak <EM>és</EM> zajongnak, mint a bortól, és megtelnek, mint a csészék <EM>és</EM> mint az oltár szegletei.
<P> <B> <A NAME=9,16> 9,16</A> </B>
És megsegíti õket az Úr, az õ Istenök ama napon, mint az õ népének nyáját, és mint korona-kövek ragyognak az õ földén.
<P> <B> <A NAME=9,17> 9,17</A> </B>
Oh, mily nagy az õ jósága és mily nagy az õ kedvessége! Ifjakat tesz virágzóvá a gabona, és leányokat a must.
<HR>
<P> <B> <A NAME=10,1> 10,1</A> </B>
Kérjetek esõt az Úrtól a késõi esõ idején! Az Úr villámlást szerez, és záporesõt <EM> [<A HREF="23.html#68,10">Zsolt. 68,10.</A> <A HREF="29.html#43,19">Ésa. 43,19.</A>] </EM> ad nékik, <EM>és</EM> kinek-kinek füvet a mezõn.
<P> <B> <A NAME=10,2> 10,2</A> </B>
Mert a bálványok <EM> [<A HREF="30.html#10,8">Jer. 10,8.9.</A>] </EM> hazugságot szólnak, a varázslók pedig hamisságot látnak és üres álmokat beszélnek, hiábavalósággal vígasztalnak; azért elszélednek, mint a juhnyáj, a mely sanyarog, mert nincs pásztora.
<P> <B> <A NAME=10,3> 10,3</A> </B>
Haragra gerjedtem a pásztorok ellen, és megfenyítem a bakokat. Bizony megfenyíti a Seregeknek Ura az õ nyáját, a Júda házát, és olyanokká teszi õket, a milyen a harczra felékesített ló.
<P> <B> <A NAME=10,4> 10,4</A> </B>
Közülök támad a szegletkõ, közülök a szeg, közülök a harczi ív, közülök egyszersmind minden sarczoló.
<P> <B> <A NAME=10,5> 10,5</A> </B>
És olyanok lesznek, mint a hõsök, a kik az utczák sarát tapodják a harczban, és harczolnak, mert velök van az Úr, és megszégyenítik a lovon ülõket.
<P> <B> <A NAME=10,6> 10,6</A> </B>
És megerõsítem a Júda házát, és a József házát <EM> [<A HREF="33.html#37,16">Ezék. 37,16-22.</A>] </EM> megsegítem, és visszahozom õket, mert szánom õket, és olyanokká lesznek, mintha el sem vetettem volna õket; mert én vagyok az Úr, az õ Istenök, és meghallgatom õket.
<P> <B> <A NAME=10,7> 10,7</A> </B>
Efraim is olyan lesz, mint egy hõs, és örvendeznek majd mintegy bortól <EM>ittasodva,</EM> és látják fiaik és örvendeznek; örvend az õ szívök az Úrban.
<P> <B> <A NAME=10,8> 10,8</A> </B>
Süvöltök nékik és egybegyûjtöm õket, mert megszabadítom õket, és megsokasulnak, a mint megsokasultak vala.
<P> <B> <A NAME=10,9> 10,9</A> </B>
És széthintem õket a népek között, hogy a messze földeken <EM>is </EM>emlegessenek engem, és fiakat neveljenek és visszatérjenek.
<P> <B> <A NAME=10,10> 10,10</A> </B>
Mert visszatérítem õket, Égyiptom földérõl, Assiriából is összegyûjtöm õket, és behozom õket Gileád és Libánon földjére, és elég sem lesz nékik.
<P> <B> <A NAME=10,11> 10,11</A> </B>
És átvonulnak a nyomor tengerén, és megveri a tenger hullámait, és kiszáradnak a folyam örvényei, letöretik Assiriának <EM> [<A HREF="29.html#33,1">Ésa. 33,1.</A> <A HREF="30.html#46,2">Jer. 46,2.13.</A>] </EM> kevélysége, és Égyiptom királyi pálczája elvész.
<P> <B> <A NAME=10,12> 10,12</A> </B>
És megerõsítem õket az Úrban, és az õ nevében járnak, <EM> [<A HREF="40.html#4,5">Mik. 4,5.</A>] </EM> így szól az Úr.
<HR>
<P> <B> <A NAME=11,1> 11,1</A> </B>
Nyisd meg kapuidat, oh Libánon, hogy tûz emészszen czédrusaid közt!
<P> <B> <A NAME=11,2> 11,2</A> </B>
Jajgass te cziprus, mert esik a czédrus, leomlott, a mi legjava! Jajgassatok ti Básán tölgyei, mert pusztul a rengeteg erdõ.
<P> <B> <A NAME=11,3> 11,3</A> </B>
Hangzik a pásztorok jajja, mert elpusztult az õ büszkeségök! Hangzik az oroszlán ordítása, mert elpusztult a Jordán kevélysége!
<P> <B> <A NAME=11,4> 11,4</A> </B>
Ezt mondja az Úr, az én Istenem: Legeltesd a leölésre szánt juhokat,
<P> <B> <A NAME=11,5> 11,5</A> </B>
A melyeket leölnek az õ tulajdonosaik, a nélkül, hogy bûnnek tartanák, <EM> [<A HREF="50.html#16,2">Ján. 16,2.</A>] </EM> eladóik pedig ezt mondják: Áldott az Úr, mert meggazdagodtam! és pásztoraik sem kimélik õket.
<P> <B> <A NAME=11,6> 11,6</A> </B>
Bizony nem kimélem többé e föld lakosait, ezt mondja az Úr; sõt ímé odaadok minden embert a felebarátja kezébe és az õ királya kezébe, és megrontják e földet, és nem szabadítom ki kezökbõl!
<P> <B> <A NAME=11,7> 11,7</A> </B>
Legeltetém hát <EM> [<A HREF="33.html#34,23">Ezék. 34,23.</A>] </EM> a leölésre szánt juhokat, azaz a megnyomorgatott juhokat, és választék magamnak két pálczát, az egyiket nevezém szépségnek, a másikat nevezém egyességnek; így legeltetém a juhokat.
<P> <B> <A NAME=11,8> 11,8</A> </B>
És három pásztort vertem el egy hónap alatt, mert elkeseredék a lelkem miattok, és az õ lelkök is megútála engem.
<P> <B> <A NAME=11,9> 11,9</A> </B>
És mondám: Nem õrizlek én titeket, haljon meg a halálra <EM> [<A HREF="30.html#15,2">Jer. 15,2.3.</A>] </EM> való és vágattassék ki a kivágni való, a megmaradottak pedig egyék meg egymásnak húsát.
<P> <B> <A NAME=11,10> 11,10</A> </B>
És vevém <EM>egyik</EM> pálczámat, a szépséget, és eltörém azt, hogy felbontsam az én szövetségemet, <EM> [<A HREF="47.html#21,41">Máté. 21,41.</A> <A HREF="51.html#13,46">Csel. 13,46.</A>] </EM> a melyet az összes népekkel kötöttem.
<P> <B> <A NAME=11,11> 11,11</A> </B>
És felbomla <EM>az</EM> azon a napon, és így tudták meg az elsanyargatott juhok, a kik ragaszkodnak vala hozzám, hogy az Úr dolga <EM>ez</EM>.
<P> <B> <A NAME=11,12> 11,12</A> </B>
És mondám nékik: Ha jónak tetszik néktek, adjátok meg az én béremet; ha pedig nem: hagyjátok abba! És harmincz ezüst pénzt <EM> [<A HREF="47.html#26,15">Máté. 26,15.</A>] </EM> fizettek béremül.
<P> <B> <A NAME=11,13> 11,13</A> </B>
És monda az Úr nékem: Vesd a fazekas elé! Nagy jutalom, a melyre becsültek engem. Vevém azért a harmincz ezüst pénzt, és vetém azt az Úrnak házába, a fazekas elé.
<P> <B> <A NAME=11,14> 11,14</A> </B>
Majd eltörém a másik pálczámat <EM>is,</EM> az egyességet, hogy felbontsam a testvérséget Júda között és Izráel között.
<P> <B> <A NAME=11,15> 11,15</A> </B>
És mondá az Úr nékem: Most már szerezz magadnak bolond pásztornak való szerszámot.
<P> <B> <A NAME=11,16> 11,16</A> </B>
Mert ímé, én pásztort állítok e földre, a ki az elveszetteket meg nem keresi, a gyöngével nem törõdik, a megtépettet meg nem gyógyítja, a jó karban levõt nem táplálja, a kövérinek húsát megeszi, és <EM> [<A HREF="33.html#34,3">Ezék. 34,3.4.</A>] </EM> körmeiket széttördeli.
<P> <B> <A NAME=11,17> 11,17</A> </B>
Jaj a mihaszna pásztornak, a ki elhagyja a juhokat! Fegyver a karjára és jobb szemére. Karja szárazra száradjon és jobb szeme sötétre sötétedjék.
<HR>
<P> <B> <A NAME=12,1> 12,1</A> </B>
Az Úr igéjének terhe Izráel ellen. Így szól az Úr, a ki az egeket kiterjesztette, a földet fundálta, és az ember keblébe lelket <EM> [<A HREF="25.html#12,9">Préd. 12,9.</A>] </EM> alkotott:
<P> <B> <A NAME=12,2> 12,2</A> </B>
Ímé, én részegítõ pohárrá teszem Jeruzsálemet minden körülte való népnek; Júdának is az lesz, mikor ostromolják Jeruzsálemet.
<P> <B> <A NAME=12,3> 12,3</A> </B>
És azon a napon lesz, hogy nyomtatókõvé teszem Jeruzsálemet minden népnek; a ki emelni akarja azt, mind <EM> [<A HREF="29.html#8,15">Ésa. 8,15.</A>] </EM> szakadva-szakad meg, noha összegyül ellene a föld minden pogánya.
<P> <B> <A NAME=12,4> 12,4</A> </B>
Azon a napon, így szól az Úr, megverek minden lovat rettegéssel, a lovagját pedig õrültséggel; de a Júda házát nyitott szemmel nézem, a népeknek pedig minden lovát vaksággal verem meg.
<P> <B> <A NAME=12,5> 12,5</A> </B>
És azt mondják szívökben Júda fejedelmei: Az én erõsségem Jeruzsálemnek lakói, az õ Istenökkel, a Seregek Urával.
<P> <B> <A NAME=12,6> 12,6</A> </B>
Azon a napon olyanokká teszem Júda fejedelmeit, mint a milyen a tüzes serpenyõ a fák között, és a milyen a tüzes fáklya a kévék között: megemésztenek jobb és bal felõl minden körülvaló népet; de Jeruzsálem tovább is a helyén marad Jeruzsálemben!
<P> <B> <A NAME=12,7> 12,7</A> </B>
És megoltalmazza az Úr Júdának sátrait, <EM>mint</EM> azelõtt, hogy ne legyen nagyobb Dávid házának dicsõsége és Jeruzsálem lakosának dicsõsége, mint a Júdáé.
<P> <B> <A NAME=12,8> 12,8</A> </B>
Azon a napon oltalma lészen az Úr Jeruzsálem lakosának, és azon a napon olyan lesz köztök a legalábbvaló, mint Dávid, a Dávid háza pedig, mint az Isten, mint az Úrnak angyala õ elõttök.
<P> <B> <A NAME=12,9> 12,9</A> </B>
És azon a napon lesz, hogy kész leszek elveszteni minden pogányt, a kik Jeruzsálemre támadnak;
<P> <B> <A NAME=12,10> 12,10</A> </B>
A Dávid házára és Jeruzsálem lakosaira pedig kiöntöm a kegyelemnek és könyörületességnek lelkét, <EM> [<A HREF="33.html#37,14">Ezék. 37,14.</A>] </EM> és reám tekintenek, a kit átszegeztek, és siratják õt, a mint siratják az egyetlen fiút, és keseregnek utána, a mint keseregnek az elsõszülött <EM> [<A HREF="37.html#8,10">Ámós. 8,10.</A>] </EM> után.
<P> <B> <A NAME=12,11> 12,11</A> </B>
Azon a napon nagy siralom lesz Jeruzsálemben, a milyen volt a hadadrimmoni siralom a Megiddo <EM> [<A HREF="12.html#23,10">2 Kir. 23,10.</A> <A HREF="14.html#35,22">2 Krón. 35,22-25.</A>] </EM> völgyében.
<P> <B> <A NAME=12,12> 12,12</A> </B>
És sír a föld: nemzetségek <EM>és</EM> nemzetségek külön; külön a Dávid házának nemzetsége, feleségeik is külön; külön a Nátán házának nemzetsége, és feleségeik is külön;
<P> <B> <A NAME=12,13> 12,13</A> </B>
Külön a Lévi házának nemzetsége, és feleségeik is külön; külön a Sémei nemzetsége, feleségeik is külön.
<P> <B> <A NAME=12,14> 12,14</A> </B>
A többi nemzetségek mind; nemzetségek <EM>és</EM> nemzetségek külön, feleségeik is külön.
<HR>
<P> <B> <A NAME=13,1> 13,1</A> </B>
Azon a napon kútfõ fakad a Dávid házának és Jeruzsálem lakosainak a bûn és tisztátalanság ellen.
<P> <B> <A NAME=13,2> 13,2</A> </B>
És lészen azon a napon, így szól a Seregeknek Ura: Kivesztem a bálványok <EM> [<A HREF="23.html#16,4">Zsolt. 16,4.</A>] </EM> neveit e földrõl, és emlegetni sem fogják többé; sõt a prófétákat és a fertelmes lelket is kiszaggatom e földrõl.
<P> <B> <A NAME=13,3> 13,3</A> </B>
És úgy lesz, ha prófétálni fog még valaki, azt mondják annak az õ apja és anyja, az õ szülõi: Ne élj, <EM> [<A HREF="05.html#18,20">5 Móz. 18,20.</A>] </EM> mert hazugságot szóltál az Úr nevében! És általverik õt az õ apja és anyja, az õ szülõi, az õ prófétálása közben.
<P> <B> <A NAME=13,4> 13,4</A> </B>
És azon a napon megszégyenülnek a próféták, kiki az õ látása miatt az õ prófétálásaik közben, és nem öltözködnek szõrös ruhába, hogy hazudjanak.
<P> <B> <A NAME=13,5> 13,5</A> </B>
Hanem ezt mondja <EM>kiki:</EM> Nem vagyok én próféta, szántóvetõ ember vagyok én, sõt más szolgájává lettem én gyermekségem óta.
<P> <B> <A NAME=13,6> 13,6</A> </B>
És ha mondja néki <EM>valaki:</EM> Micsoda ütések ezek a kezeiden? azt mondja: A miket az én barátaim házában ütöttek rajtam.
<P> <B> <A NAME=13,7> 13,7</A> </B>
Fegyver, serkenj fel az én pásztorom ellen és a férfiú ellen, a ki nékem társam! így szól a Seregeknek Ura. Verd meg <EM> [<A HREF="47.html#26,31">Máté. 26,31.</A>] </EM> a pásztort és elszélednek a juhok, én pedig a kicsinyek ellen fordítom kezemet.
<P> <B> <A NAME=13,8> 13,8</A> </B>
És lészen az egész földön, így szól az Úr: a két rész kivágattatik azon <EM>és</EM> meghal, de a harmadik megmarad rajta.
<P> <B> <A NAME=13,9> 13,9</A> </B>
És beviszem a harmadrészt a tûzbe, és megtisztítom õket, a mint tisztítják az ezüstöt <EM> [<A HREF="67.html#1,6">1 Pét. 1,6.7.</A>] </EM> és megpróbálom õket, a mint próbálják az aranyat; õ segítségül hívja az én nevemet és én felelni fogok néki; ezt mondom: Népem õ! Õ pedig ezt mondja: Az Úr az én Istenem!
<HR>
<P> <B> <A NAME=14,1> 14,1</A> </B>
Ímé, eljön az Úrnak napja, és a te prédádat felosztják benned.
<P> <B> <A NAME=14,2> 14,2</A> </B>
Mert minden népet ütközetre gyûjtök Jeruzsálemhez, és megszállják a várost, és kirabolják a házakat, megszeplõsítik az asszonyokat; és a város fele számkivetésbe megy, de a nép maradéka nem gyomláltatik ki a városból.
<P> <B> <A NAME=14,3> 14,3</A> </B>
Mert eljön az Úr, <EM> [<A HREF="29.html#42,13">Ésa. 42,13.</A> <A HREF="02.html#14,19">2 Móz. 14,19-27.</A>] </EM> és harczol azok ellen a népek ellen, a mint harczolt vala ama napon, a harcznak napján.
<P> <B> <A NAME=14,4> 14,4</A> </B>
És azon a napon az Olajfák hegyére veti lábait, a mely szemben van Jeruzsálemmel napkelet felõl, és az Olajfák hegye közepén ketté válik, kelet felé és nyugot felé, igen nagy völgygyé, és a hegynek fele észak felé, fele pedig dél felé szakad.
<P> <B> <A NAME=14,5> 14,5</A> </B>
És az én hegyem völgyébe futtok, mert a hegyközi völgy Azálig nyúlik, és úgy futtok, a mint futottatok a földindulás elõl Uzziásnak, Júda királyának napjaiban. Bizony eljõ az Úr, az én Istenem, <EM>és </EM>minden szent vele.
<P> <B> <A NAME=14,6> 14,6</A> </B>
És úgy lesz azon a napon: Nem lesz világosság, a ragyogó testek összezsugorodnak.
<P> <B> <A NAME=14,7> 14,7</A> </B>
De lesz egy nap, <EM> [<A HREF="29.html#30,26">Ésa. 30,26.</A>] </EM> a melyet az Úr tud, se nappal, se éjszaka, és világosság lesz az estvének idején.
<P> <B> <A NAME=14,8> 14,8</A> </B>
És e napon lesz, hogy élõ vizek jõnek ki Jeruzsálembõl, felerészök a napkeleti tenger felé, felerészök pedig a nyugoti tenger felé, <EM>és </EM>nyárban és télben <EM>is úgy</EM> lesz.
<P> <B> <A NAME=14,9> 14,9</A> </B>
És az Úr lesz az egész földnek királya, e napon egy Úr lészen, és a neve is egy.
<P> <B> <A NAME=14,10> 14,10</A> </B>
Az egész föld síksággá változik Gebától kezdve Rimmonig, déli irányban Jeruzsálem felé, és felmagasztaltatik és a maga helyén marad a Benjámin kapujától az elsõ kapu helyéig, a szegletkapuig, és a Hananéel tornyától a király sajtójáig.
<P> <B> <A NAME=14,11> 14,11</A> </B>
És lakni fognak benne, és nem éri többé pusztulás, és bátorságban lakoznak Jeruzsálemben.
<P> <B> <A NAME=14,12> 14,12</A> </B>
És ez lesz a csapás, a melylyel megcsapkod az Úr minden népet, a melyek Jeruzsálem ellen gyülekeznek: Megsenyved a húsok és pedig a míg lábaikon állnak, szemeik is megsenyvednek gödreikben, nyelvök is megsenyved szájokban.
<P> <B> <A NAME=14,13> 14,13</A> </B>
És azon a napon lesz, hogy az Úr nagy háborúságot támaszt közöttök, úgy, hogy kiki a maga társának kezét ragadja meg, és a maga társának keze ellen emeli fel kezét.
<P> <B> <A NAME=14,14> 14,14</A> </B>
Sõt még Júda is harczolni fog Jeruzsálem ellen, és összegyûjtetik a köröskörül lakó népek minden gazdagsága: arany, ezüst és igen sok ruha.
<P> <B> <A NAME=14,15> 14,15</A> </B>
És éppen olyan csapás lesz a lovakon, öszvéreken, tevéken, szamarakon és mindenféle barmokon, a melyek e táborban lesznek, a milyen ez a csapás.
<P> <B> <A NAME=14,16> 14,16</A> </B>
És lészen, hogy a kik megmaradnak mindama népek közül, a melyek Jeruzsálem ellen jõnek: esztendõrõl esztendõre mind felmennek, hogy hódoljanak a királynak, a Seregek Urának, és megünnepeljék a sátorok <EM> [<A HREF="05.html#16,13">5 Móz. 16,13.</A>] </EM> ünnepét.
<P> <B> <A NAME=14,17> 14,17</A> </B>
És lészen, hogy a ki nem megy fel e föld nemzetségei közül Jeruzsálembe, hogy hódoljon a királynak, a Seregek Urának: nem lészen azokra esõ.
<P> <B> <A NAME=14,18> 14,18</A> </B>
És ha nem megy fel, vagy nem jön fel az égyiptomi nemzetség, õ rájok sem lészen; <EM>de</EM> lészen az a csapás, a melylyel megcsapkodja az Úr a népeket, a kik nem mennek fel a sátorok ünnepét megünnepelni.
<P> <B> <A NAME=14,19> 14,19</A> </B>
Ez lészen Égyiptomnak büntetése, és mindama népek büntetése, a kik nem mennek fel a sátorok ünnepét megünnepelni.
<P> <B> <A NAME=14,20> 14,20</A> </B>
Azon a napon a lovak csengettyûin is ez lesz: Az Úrnak szenteltetett. És a fazekak az Úrnak házában olyanokká lesznek, mint az oltár elõtt való medenczék.
<P> <B> <A NAME=14,21> 14,21</A> </B>
És Jeruzsálemben és Júdában minden fazék a Seregek Urának szenteltetik, és eljõnek mind, a kik áldozni akarnak, és választanak közülök és fõznek azokban; és nem lészen többé Kananeus <EM> [<A HREF="29.html#35,8">Ésa. 35,8.</A>] </EM> a Seregek Urának házában e napon.
  </BODY>
</HTML>

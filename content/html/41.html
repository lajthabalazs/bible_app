<HTML>
  <HEAD>
    <TITLE> Károli Biblia [Náh.] </TITLE>
  </HEAD>
  <BODY>
    <CENTER> <H1> NÁHUM PRÓFÉTA KÖNYVE <BR> <EM>[Náh.]</EM> </H1> </CENTER>
<HR>
<P> <B> <A NAME=1,1> 1,1</A> </B>
Ninive <EM> [<A HREF="39.html#1,2">Jón. 1,2.</A>] </EM> terhe; az elkosi Náhum látásának könyve.
<P> <B> <A NAME=1,2> 1,2</A> </B>
Buzgón szeretõ és bosszúálló Isten az Úr, bosszúálló az Úr, és telve haraggal; bosszút áll az Úr az õ ellenségein, és <EM>haragot</EM> <EM> [<A HREF="02.html#20,5">2 Móz. 20,5.</A>] </EM> tartó az õ gyûlölõi ellen.
<P> <B> <A NAME=1,3> 1,3</A> </B>
Hosszútûrõ az Úr és nagyhatalmú, és nem hagy büntetlenül. Szélvészben és viharban van az Úrnak útja, és <EM> [<A HREF="29.html#19,1">Ésa. 19,1.</A>] </EM> lábainak pora a felhõ.
<P> <B> <A NAME=1,4> 1,4</A> </B>
Megfeddi a tengert <EM> [<A HREF="22.html#38,11">Jób. 38,11.</A>] </EM> és kiapasztja azt, és minden folyamot kiszáraszt. Elfonnyad a Básán és a Kármel, és a Libánon virága elfonnyad.
<P> <B> <A NAME=1,5> 1,5</A> </B>
A hegyek reszketnek elõtte, és a halmok szétmállanak. Tekintetétõl megrendül a föld, <EM> [<A HREF="42.html#3,6">Hab. 3,6.</A>] </EM> és a világ, és minden, a mi rajta él.
<P> <B> <A NAME=1,6> 1,6</A> </B>
Ki állhatna meg haragja elõtt, és ki birhatná ki búsulásának tüzét? Heve szétfoly, mint a láng, <EM> [<A HREF="30.html#7,20">Jer. 7,20.</A>] </EM> és a kõszálak is szétporlanak tõle.
<P> <B> <A NAME=1,7> 1,7</A> </B>
Jó az Úr, <EM> [<A HREF="23.html#25,8">Zsolt. 25,8.119,68.</A>] </EM> erõsség a szorongatás idején, <EM> [<A HREF="24.html#18,10">Péld. 18,10.</A>] </EM> és õ ismeri a benne bízókat.
<P> <B> <A NAME=1,8> 1,8</A> </B>
De gáttörõ árvízként pusztít annak helyén, <EM> [<A HREF="29.html#8,8">Ésa. 8,8.</A>] </EM> és gyûlölõit setétség üldözi.
<P> <B> <A NAME=1,9> 1,9</A> </B>
Mit koholtok az Úr ellen? Elpusztít õ, nem lészen kétszer veszedelem.
<P> <B> <A NAME=1,10> 1,10</A> </B>
Ha annyira összefonódnak is, mint a tüskebokrok, és olyan ázottak is, mint az italuk: megemésztetnek, mint a teljesen megszáradt tarló.
<P> <B> <A NAME=1,11> 1,11</A> </B>
Belõled származott, a ki gonoszt koholt az Úr ellen, a ki álnokságot tanácsolt.
<P> <B> <A NAME=1,12> 1,12</A> </B>
Így szól az Úr: Ha teljes erõben és sokan vannak is, mégis levágatnak és elenyésznek. Megaláztalak téged, de nem foglak többé megalázni.
<P> <B> <A NAME=1,13> 1,13</A> </B>
Most már leveszem rólad az õ igáját, és bilincseidet leszaggatom.
<P> <B> <A NAME=1,14> 1,14</A> </B>
Felõled pedig azt rendeli az Úr: Nevednek ne támadjon többé magva; isteneid házából kivesztem a faragott és öntött képeket; megásom sírodat, mert becstelen vagy.
<P> <B> <A NAME=1,15> 1,15</A> </B>
Ímé a hegyeken örömhírhozónak lábai! Békességet hirdet. <EM> [<A HREF="29.html#52,7">Ésa. 52,7.</A>] </EM> Ünnepeld Júda ünnepeidet, fizesd le fogadásaidat; mert nem vonul át rajtad többé a <EM> [<A HREF="37.html#9,15">Ámós. 9,15.</A>] </EM> semmirekellõ; mindenestõl kiirtatott.
<HR>
<P> <B> <A NAME=2,1> 2,1</A> </B>
Pusztító jön fel ellened; õrizd a várat, nézzed az útat, erõsítsd derekadat, keményítsd meg erõdet igen.
<P> <B> <A NAME=2,2> 2,2</A> </B>
Mert helyreállítja az Úr Jákób büszkeségét, <EM> [<A HREF="29.html#10,12">Ésa. 10,12.</A>] </EM> mint Izráel büszkeségét; mert rablók rabolták ki õket, csemetéiket pedig kivágták.
<P> <B> <A NAME=2,3> 2,3</A> </B>
Vitézeinek pajzsa veres, katonáinak <EM>ruházata</EM> bíborszínû, <EM>hadi</EM>szekere aczéltûzben <EM>ragyog</EM> fegyverkezése napján, és a dárdákat rengetik.
<P> <B> <A NAME=2,4> 2,4</A> </B>
Az utczákon robognak a szekerek, összeütköznek a piaczokon; tekintetök mint a fáklyák, futkosnak mint a villámok.
<P> <B> <A NAME=2,5> 2,5</A> </B>
Emlegeti <EM>vitézlõ</EM> hõseit; ingadoznak lépéseikben, sietnek a kõfalra, és felállíttatik a védõsáncz.
<P> <B> <A NAME=2,6> 2,6</A> </B>
A folyóvizek kapui megnyílnak, és a palota megrendül.
<P> <B> <A NAME=2,7> 2,7</A> </B>
De elvégeztetett: felfedik, elvitetik, és szolgálói keseregnek, mint nyögõ galambok, mellöket vervén.
<P> <B> <A NAME=2,8> 2,8</A> </B>
Pedig Ninive olyan, mint a <EM>bõ</EM>vizû tó, eleitõl fogva: mégis futnak õk. Álljatok meg, álljatok meg! De vissza se tekint senki.
<P> <B> <A NAME=2,9> 2,9</A> </B>
Raboljatok ezüstöt, raboljatok aranyat; száma sincs a rejtett kincseknek, gazdag minden drága edényben.
<P> <B> <A NAME=2,10> 2,10</A> </B>
Feldúlva, széthányva, kifosztatva! Szíve megolvadt, a térdek reszketnek, fájdalom van egész derekában, és mindnyájok arcza elvesztette pirosságát.
<P> <B> <A NAME=2,11> 2,11</A> </B>
Hol van az oroszlánok tanyája, és az oroszlán-kölyköknek ama legelõje, a hová járt a nõstény- és hímoroszlán, az oroszlán-kölyök, és nem volt a ki elriaszsza?
<P> <B> <A NAME=2,12> 2,12</A> </B>
Az oroszlán torkig valót ragadozott kölykeinek, és fojtogatott nõstényeinek, és megtöltötte barlangjait zsákmánynyal, tanyáit pedig prédával.
<P> <B> <A NAME=2,13> 2,13</A> </B>
Ímé rád <EM>török,</EM> azt mondja a Seregek Ura, és füstté égetem szekereit. Oroszlán-kölykeidet kard emészti meg, és kiirtom e földrõl zsákmányodat, és nem hallatszik többé követeidnek szava.
<HR>
<P> <B> <A NAME=3,1> 3,1</A> </B>
Jaj a vérszopó városnak! <EM> [<A HREF="33.html#24,9">Ezék. 24,9.</A> <A HREF="42.html#2,12">Hab. 2,12.</A>] </EM> Mindenestõl hazug <EM>és</EM> erõszakkal telve, <EM>és</EM> nem szûnik rabolni.
<P> <B> <A NAME=3,2> 3,2</A> </B>
Ostor-csattogás, kerék-zörgés zaja; dobogó ló, robogó szekér;
<P> <B> <A NAME=3,3> 3,3</A> </B>
Törtetõ lovag, kardok villogása, dárda villanása, sebesült tömegek, holtak sokasága, nincs számok az elesetteknek; megbotlanak hulláikban.
<P> <B> <A NAME=3,4> 3,4</A> </B>
A szép parázna sok paráznaságáért, a hitetésnek mesternõje miatt, a ki népeket ejtett meg paráznaságával, és nemzetségeket bûbájaival:
<P> <B> <A NAME=3,5> 3,5</A> </B>
Ímé, rád <EM>török,</EM> azt mondja a Seregek Ura, és orczádra fordítom ruhádnak alját, és népeknek mutatom meg meztelenségedet, és országoknak <EM> [<A HREF="29.html#47,3">Ésa. 47,3.</A>] </EM> gyalázatodat.
<P> <B> <A NAME=3,6> 3,6</A> </B>
Rútságot hányatok rád, és gyalázattal illetlek téged, és olyanná teszlek, mint a kit csudálnak.
<P> <B> <A NAME=3,7> 3,7</A> </B>
És mind, a ki meglát, elmenekül tõled, és ezt mondja: Elpusztult Ninive! Ki bánkódik rajta? Hol keressek néked vígasztalókat?
<P> <B> <A NAME=3,8> 3,8</A> </B>
Avagy jobb vagy-é Nó-Amonnál, a mely a folyamoknál fekszik, vizek veszik körül; a melynek tenger a sáncza, tenger a kõfala?
<P> <B> <A NAME=3,9> 3,9</A> </B>
Kús volt erõssége meg Égyiptom, és száma sem volt <EM>annak.</EM> Puth és Libia is segítõid voltak;
<P> <B> <A NAME=3,10> 3,10</A> </B>
De ez is számkivetésbe, fogságba jutott; kisdedeik is falhoz verettek minden utcza sarkán; fõembereire sorsot vetettek, és nagyjait mind bilincsekbe verték.
<P> <B> <A NAME=3,11> 3,11</A> </B>
Te is megrészegedel, <EM> [<A HREF="30.html#25,16">Jer. 25,16.</A>] </EM> elfeledtté leszel; te is keresel majd menedéket a gyûlölködõ elõl.
<P> <B> <A NAME=3,12> 3,12</A> </B>
Minden erõsséged olyan, mint a zsenge gyümölcsû fügefa; ha megrázatnak, az evõ szájába hullnak.
<P> <B> <A NAME=3,13> 3,13</A> </B>
Ímé, a te néped asszonynép te benned, földednek kapui tárva kitárulnak gyûlölõidnek, tûz emészti meg záraidat!
<P> <B> <A NAME=3,14> 3,14</A> </B>
Meríts magadnak ostromhoz való vizet, javítsd erõsségeidet; menj be a sárba, taposd az agyagot, javítsd a tégla-vetõt!
<P> <B> <A NAME=3,15> 3,15</A> </B>
Legott tûz emészt meg téged, fegyver irt ki téged, megemészt, mint a szöcske; szaporodjál bár, mint a szöcske, szaporodjál bár mint a sáska!
<P> <B> <A NAME=3,16> 3,16</A> </B>
Többen voltak kalmáraid, mint az égnek csillagai: a szöcske csapong és elrepül!
<P> <B> <A NAME=3,17> 3,17</A> </B>
Fejedelmeid mint a sáska, vezéreid mint a tücsök-raj; hideg idõkben gyepûkben tanyáz, napkeletkor pedig elrepül, és helye sem tudható meg, hol volt.
<P> <B> <A NAME=3,18> 3,18</A> </B>
Szunnyadoznak pásztoraid, Assiria királya, feküsznek <EM> [<A HREF="23.html#76,7">Zsolt. 76,7.</A>] </EM> <EM>vitézlõ</EM> hõseid; néped a hegyeken széledez, és nincsen, a ki összegyûjtse.
<P> <B> <A NAME=3,19> 3,19</A> </B>
Nincs enyhítés a te sebedre, gyógyíthatatlan a te nyavalyád. A kik híredet hallják, mind tapsolnak feletted, mert kire nem hatott volna ki a te gonoszságod soha?
  </BODY>
</HTML>

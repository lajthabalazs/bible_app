<HTML>
  <HEAD>
    <TITLE> Károli Biblia [Sof.] </TITLE>
  </HEAD>
  <BODY>
    <CENTER> <H1> SOFÓNIÁS PRÓFÉTA KÖNYVE <BR> <EM>[Sof.]</EM> </H1> </CENTER>
<HR>
<P> <B> <A NAME=1,1> 1,1</A> </B>
Az Úr igéje, a melyet szólt Sofóniásnak, a Kusi fiának, a ki Gedáliás fia, a ki Amariás fia, a ki Ezékiás fia, Jósiásnak <EM> [<A HREF="12.html#21,23">2 Kir. 21,23.24.22,1.</A>] </EM> az Amon fiának idejében.
<P> <B> <A NAME=1,2> 1,2</A> </B>
Elvesztek, mindent elvesztek e föld színérõl, azt mondja az Úr.
<P> <B> <A NAME=1,3> 1,3</A> </B>
Elvesztek embert és barmot; elvesztem az ég madarait, és a tenger halait és a botránkoztatás eszközeit a hitetlenekkel együtt; az embert is kiirtom a föld színérõl, azt mondja az Úr.
<P> <B> <A NAME=1,4> 1,4</A> </B>
És kinyújtom kezemet Júda ellen és Jeruzsálem minden lakója ellen, és kiirtom e helyrõl a Baál maradékát, a bálványpapok nevét a papokkal együtt;
<P> <B> <A NAME=1,5> 1,5</A> </B>
Azokat is, a kik a háztetõkön az ég seregének <EM> [<A HREF="12.html#23,12">2 Kir. 23,12.13.</A> <A HREF="30.html#19,13">Jer. 19,13.</A>] </EM> hajlonganak; és azokat, a kik hajlonganak, esküdvén az Úrra, de esküsznek az õ Molokjokra is;
<P> <B> <A NAME=1,6> 1,6</A> </B>
Azokat is, a kik elfordultak az Úr követésétõl, <EM> [<A HREF="33.html#8,16">Ezék. 8,16.</A>] </EM> és a kik nem keresik az Urat és nem tudakoznak felõle.
<P> <B> <A NAME=1,7> 1,7</A> </B>
Hallgass az Úr Isten orczája elõtt, mert közel van az Úrnak napja, mert áldozatot készíttetett az Úr, <EM> [<A HREF="33.html#39,17">Ezék. 39,17-20.</A>] </EM> megszentelte az õ hivatalosait.
<P> <B> <A NAME=1,8> 1,8</A> </B>
És lészen az Úr áldozatának napján: megfenyítem majd a fejedelmeket és a királyok fiait és mindazokat, a kik idegen öltözetbe öltöztek.
<P> <B> <A NAME=1,9> 1,9</A> </B>
És megfenyítem mindazt, a ki a küszöbön ugrál ama napon, a kik erõszakkal és csalárdsággal töltik meg az õ uroknak házát.
<P> <B> <A NAME=1,10> 1,10</A> </B>
És lészen azon a napon, azt mondja az Úr, kiáltó szózat a hal-kaputól fogva, és jajgatás az alsó városból, és nagy recsegés a halmok felõl.
<P> <B> <A NAME=1,11> 1,11</A> </B>
Jajgassatok, ti, a kik a völgyben laktok, mert elpusztul az egész kalmár nép, <EM> [<A HREF="35.html#12,7">Hós. 12,7.</A>] </EM> kivágattatik minden, a ki ezüstöt mér.
<P> <B> <A NAME=1,12> 1,12</A> </B>
És lészen az idõben, megmotozom majd Jeruzsálemet szövétnekkel, és megfenyítem azokat, a kik saját seprejökön <EM> [<A HREF="40.html#3,11">Mik. 3,11.12.</A>] </EM> hevernek, a kik ezt mondják szívökben: sem jót, sem rosszat nem cselekszik az Úr.
<P> <B> <A NAME=1,13> 1,13</A> </B>
És gazdagságuk prédává lesz, házaik pedig pusztává. Építnek házakat, de nem lakják, és <EM> [<A HREF="05.html#28,30">5 Móz. 28,30.39.</A>] </EM> plántálnak szõlõket, de nem iszszák azoknak borát.
<P> <B> <A NAME=1,14> 1,14</A> </B>
Közel van az Úrnak nagy <EM> [<A HREF="30.html#39,1">Jer. 39,1.2.</A>] </EM> napja, közel van és igen siet; az Úr napjának szava keserves, kiáltoz azon a hõs <EM>is.</EM>
<P> <B> <A NAME=1,15> 1,15</A> </B>
Haragnak napja az a nap, szorongatásnak és nyomorúságnak napja; pusztításnak és pusztulásnak napja; sötétségnek és homálynak napja; felhõnek <EM> [<A HREF="37.html#5,18">Ámós. 5,18.</A>] </EM> és borúnak napja.
<P> <B> <A NAME=1,16> 1,16</A> </B>
Kürtnek és tárogatónak napja a megerõsített városok ellen és a büszke tornyok ellen!
<P> <B> <A NAME=1,17> 1,17</A> </B>
És megszorongatom az embereket és járnak, mint a vakok, mert vétkeztek az Úr ellen, és kiontatik vérök, mint a por, és testök, mint szemét.
<P> <B> <A NAME=1,18> 1,18</A> </B>
Sem ezüstjök, sem aranyuk nem szabadíthatja meg õket az Úr haragjának napján, és az õ féltõ szeretetének tüze megemészti az egész földet; mert véget vet, <EM> [<A HREF="30.html#39,9">Jer. 39,9.</A>] </EM> bizony hirtelen vet véget e föld minden lakosának.
<HR>
<P> <B> <A NAME=2,1> 2,1</A> </B>
Térjetek eszetekre, s eszméljetek fel, ti, arczátlan nemzet,
<P> <B> <A NAME=2,2> 2,2</A> </B>
Mielõtt szûlne a végzés (mint a polyva száll tova az a nap!); míg rátok nem jön az Úr haragjának tüze, míg rátok nem jön az Úr haragjának napja!
<P> <B> <A NAME=2,3> 2,3</A> </B>
Keressétek az Urat mindnyájan e föld alázatosai, a kik az õ ítélete szerint cselekesztek; keressétek az igazságot, keressétek az alázatosságot: talán megoltalmaztattok az Úr haragjának napján!
<P> <B> <A NAME=2,4> 2,4</A> </B>
Mert elhagyottá lesz Gáza, Askelon pedig pusztasággá; Asdódot délben ûzik el, és Ekron kiirtatik.
<P> <B> <A NAME=2,5> 2,5</A> </B>
Jaj a tenger vidékén lakóknak, a Kereteusok nemzetségének! Az Úr igéje ellened van, te Kanaán, Filiszteusok földje; <EM> [<A HREF="30.html#47,4">Jer. 47,4-7.</A>] </EM> elpusztítalak téged, lakatlanná leszel.
<P> <B> <A NAME=2,6> 2,6</A> </B>
És a tenger vidéke legelõkké, pásztorok tanyáivá és juhoknak aklaivá lészen.
<P> <B> <A NAME=2,7> 2,7</A> </B>
És <EM>az a</EM> vidék a Júda házának maradékáé lesz, õk legeltetnek azon; estére Askelon házaiban heverésznek, mert meglátogatja õket az Úr, az õ Istenök, és visszahozza az õ foglyaikat.
<P> <B> <A NAME=2,8> 2,8</A> </B>
Hallottam Moáb gyalázkodását és Ammon fiainak szidalmait, a melyekkel gyalázták népemet, és felfuvalkodtak az õ határok ellen.
<P> <B> <A NAME=2,9> 2,9</A> </B>
Azért élek én, mond a Seregeknek Ura, Izráelnek Istene, hogy <EM> [<A HREF="29.html#16,6">Ésa. 16,6-</A> 12.] </EM> Moáb olyanná lészen, mint Sodoma, Ammon fiai pedig, mint Gomora: tövistermõ föld, só-telep és pusztaság örökre; népem maradéka prédálja fel õket, és nemzetségem ivadékai bírják majd õket.
<P> <B> <A NAME=2,10> 2,10</A> </B>
Ez <EM>esik meg</EM> rajtok az õ kevélységökért, a miért gyalázkodtak és felfuvalkodtak a Seregek Urának népe ellen.
<P> <B> <A NAME=2,11> 2,11</A> </B>
Rettenetes lesz az Úr ellenök, mert elfogyatja a földnek minden istenét, és néki hódol majd kiki a maga lakhelyén, a pogányoknak is minden szigete.
<P> <B> <A NAME=2,12> 2,12</A> </B>
Ti is, kúsiak! <EM> [<A HREF="29.html#20,3">Ésa. 20,3-5.</A>] </EM> Fegyverem öli meg õket.
<P> <B> <A NAME=2,13> 2,13</A> </B>
És kinyújtja kezét észak felé, és elveszti Assiriát, Ninivét pusztasággá teszi, kietlenné, mint egy sivatag.
<P> <B> <A NAME=2,14> 2,14</A> </B>
És nyájak heverésznek bensejében, mindenféle állatok serege: pelikán és sündisznó hálnak párkányain, az ablakban <EM>azoknak</EM> szava hangzik, a küszöbön omladék lészen, mert lefosztatott a czédrus!
<P> <B> <A NAME=2,15> 2,15</A> </B>
Ímé, a víg város, a bátorságban lakozó, a mely ezt mondja vala szívében: Én vagyok és nincs kívülem más! milyen pusztasággá lõn, vadak tanyájává, a ki átmegy rajta, mind süvöltöz és csapkodja kezét.
<HR>
<P> <B> <A NAME=3,1> 3,1</A> </B>
Jaj az ellenszegülõnek és undoknak, az erõszakos városnak!
<P> <B> <A NAME=3,2> 3,2</A> </B>
Nem hallgatott a szóra, nem fogadta a fenyítéket, nem bízott az Úrban, Istenéhez nem közelített!
<P> <B> <A NAME=3,3> 3,3</A> </B>
Fejedelmei <EM>olyanok</EM> benne, <EM>mint</EM> az ordító oroszlánok, birái, <EM>mint</EM> az estve <EM>járó</EM> farkasok, nem hagynak reggelre a csonton.
<P> <B> <A NAME=3,4> 3,4</A> </B>
Prófétái hivalkodók, hitetõ <EM> [<A HREF="30.html#23,11">Jer. 23,11.32.</A> <A HREF="35.html#9,7">Hós. 9,7.</A>] </EM> férfiak; papjai megfertéztetik a szent helyet, erõszakot tesznek a törvényen.
<P> <B> <A NAME=3,5> 3,5</A> </B>
Az Úr igaz õ benne, nem cselekszik hamisságot; reggelrõl reggelre napfényre hozza ítéletét; nem mulasztja el: de nem ismeri a szégyent a gonosz!
<P> <B> <A NAME=3,6> 3,6</A> </B>
Nemzeteket irtottam ki; elpusztultak tornyaik; feldúltam falvaikat, nincs, a ki átmenjen rajtok; elromboltattak városaik, egy ember sincs bennök, nincsen lakosuk!
<P> <B> <A NAME=3,7> 3,7</A> </B>
Mondtam: Csak félj engem, vedd fel a fenyítéket (akkor nem irtatott volna ki lakhelye; mindaz, a mit felõle végeztem): mégis mihelyt felvirradtak, rosszra indították minden cselekedetöket.
<P> <B> <A NAME=3,8> 3,8</A> </B>
Azért várjatok rám, azt mondja az Úr, míg prédára kelek; mert elvégeztem, hogy egybegyûjtöm a népeket, hogy összeszedem az országokat, hogy kiöntsem rájok búsulásomat, haragomnak egész hevét, mert gerjedezésem tüzében emésztetik meg az egész föld!
<P> <B> <A NAME=3,9> 3,9</A> </B>
Akkor változtatom majd a népek ajkát tisztává, hogy mind segítségül hívják az Úr nevét, hogy egy akarattal szolgálják õt.
<P> <B> <A NAME=3,10> 3,10</A> </B>
Kús folyóvizein túlról hozzák imádóim, <EM> [<A HREF="23.html#68,32">Zsolt. 68,32.</A>] </EM> szétszórt népemnek leányai ételáldozatomat nékem.
<P> <B> <A NAME=3,11> 3,11</A> </B>
Azon a napon nem szégyenülsz meg egyetlen cselekedetért sem, a melyekkel vétkeztél ellenem; mert akkor eltávolítom körödbõl azokat, a kik kérkedve örvendeznek benned, és nem kevélykedel többé az én szent hegyemen.
<P> <B> <A NAME=3,12> 3,12</A> </B>
És marasztok közötted nyomorult és szegény népet, a kik bíznak az Úr nevében.
<P> <B> <A NAME=3,13> 3,13</A> </B>
Izráel maradéka nem cselekszik hamisságot, nem szól hazugságot, és nem találtatik szájában álnokságnak nyelve, hanem legelésznek és lenyugosznak és nem lesz a ki felrettentse <EM>õket.</EM>
<P> <B> <A NAME=3,14> 3,14</A> </B>
Énekelj Sionnak leánya, harsogj Izráel, örvendj és teljes szívvel vígadj Jeruzsálem leánya!
<P> <B> <A NAME=3,15> 3,15</A> </B>
Megváltoztatta az Úr a te ítéletedet, elfordította ellenségedet; Izráel királya, az Úr, közötted van, nem látsz többé gonoszt!
<P> <B> <A NAME=3,16> 3,16</A> </B>
Azon a napon ezt mondják Jeruzsálemnek: Ne félj! <EM> [<A HREF="29.html#41,10">Ésa. 41,10.43,1.</A>] </EM> Ne lankadjanak kezeid Sion!
<P> <B> <A NAME=3,17> 3,17</A> </B>
Az Úr, a te Istened közötted van; erõs õ, megtart; örül te rajtad örömmel, hallgat az õ szerelmében, énekléssel örvendez néked.
<P> <B> <A NAME=3,18> 3,18</A> </B>
Az ünnep miatt bánkódókat egybegyûjtöm, a kik közüled valók; gyalázat terhe van rajtok.
<P> <B> <A NAME=3,19> 3,19</A> </B>
Ímé, én elbánok minden te nyomorgatóddal abban az idõben, és megtartom a sántát, <EM> [<A HREF="40.html#4,6">Mik. 4,6.7.</A>] </EM> és összeszedem a szétszórtakat, és híresekké és nevesekké teszem õket az õ gyalázatjoknak egész földén.
<P> <B> <A NAME=3,20> 3,20</A> </B>
Abban az idõben elhozlak titeket, és akkor összeszedlek titeket, mert nevesekké és híresekké teszlek titeket a földnek minden népe között, mikor megfordítom a ti fogságotokat <EM> [<A HREF="23.html#126,1">Zsolt. 126,1.2.</A>] </EM> a ti szemetek elõtt, azt mondja az Úr.
  </BODY>
</HTML>

<HTML>
  <HEAD>
    <TITLE> Károli Biblia [3 Ján.] </TITLE>
  </HEAD>
  <BODY>
    <CENTER> <H1> JÁNOS APOSTOLNAK KÖZÖNSÉGES HARMADIK LEVELE <BR> <EM>[3 Ján.]</EM> </H1> </CENTER>
<HR>
<P> <B> <A NAME=1,1> 1,1</A> </B>
A presbiter a szeretett Gájusnak, a kit én igazán szeretek.
<P> <B> <A NAME=1,2> 1,2</A> </B>
Szeretett <EM>barátom,</EM> kívánom, hogy mindenben jól legyen dolgod, és légy egészséges, a mint jó dolga van a lelkednek.
<P> <B> <A NAME=1,3> 1,3</A> </B>
Mert felettébb örültem, a <EM> [<A HREF="70.html#1,4">2 Ján. 1,4.</A>] </EM> mikor atyafiak jöttek és bizonyságot tettek a te igazságodról, úgy, a mint te az igazságban jársz.
<P> <B> <A NAME=1,4> 1,4</A> </B>
Nincs annál nagyobb örömem, mintha hallom, hogy az én gyermekeim az igazságban járnak.
<P> <B> <A NAME=1,5> 1,5</A> </B>
Szeretett <EM>barátom,</EM> híven cselekszel mindenben, a mit az atyafiakért, és pedig az idegenekért teszel,
<P> <B> <A NAME=1,6> 1,6</A> </B>
A kik bizonyságot tettek a te szeretetedrõl a gyülekezet elõtt; a kiket jól teszed, ha Istenhez méltóan bocsátasz útjokra.
<P> <B> <A NAME=1,7> 1,7</A> </B>
Mert az õ nevéért mentek ki, semmit sem fogadván el a pogányoktól;
<P> <B> <A NAME=1,8> 1,8</A> </B>
Nékünk azért be kell fogadnunk az ilyeneket, hogy munkatársaikká lehessünk az igazságban.
<P> <B> <A NAME=1,9> 1,9</A> </B>
Írtam a gyülekezetnek; de Diotrefesz, a ki elsõséget kíván közöttük, nem fogad el minket.
<P> <B> <A NAME=1,10> 1,10</A> </B>
Ezért, ha odamegyek, felemlítem az õ dolgait, a melyeket cselekszik, gonosz szavakkal csácsogván ellenünk; sõt nem elégedvén meg ezzel, maga sem fogadja be az atyafiakat, és a kik ezt akarnák, azokat is akadályozza, és az egyházból kiveti.
<P> <B> <A NAME=1,11> 1,11</A> </B>
Szeretett <EM>barátom,</EM> ne a rosszat kövesd, <EM> [<A HREF="23.html#37,27">Zsolt. 37,27.</A> <A HREF="29.html#1,16">Ésa. 1,16.</A> <A HREF="67.html#3,11">1 Pét. 3,11.</A>] </EM> hanem a jót. A ki jót cselekszik, az Istentõl <EM> [<a href="69.html#3,6">1 Ján. 3,6.9.</A>] </EM> van; a ki pedig rosszat cselekszik, nem látta az Istent.
<P> <B> <A NAME=1,12> 1,12</A> </B>
Demeter mellett mindenki bizonyságot tett, maga az igazság is; de mi is bizonyságot teszünk, és tudjátok, hogy a mi bizonyságtételünk igaz.
<P> <B> <A NAME=1,13> 1,13</A> </B>
Sok írni valóm volna, de nem akarok tintával és tollal írni néked:
<P> <B> <A NAME=1,14> 1,14</A> </B>
Hanem <EM> [<A HREF="70.html#1,12">2 Ján. 1,12.</A>] </EM> reménylem, hogy csakhamar meglátlak téged és szemtõl szembe beszélhetünk.
<P> <B> <A NAME=1,15> 1,15</A> </B>
Békesség néked! Köszöntenek téged a te barátaid. Köszöntsd a barátainkat név szerint.
  </BODY>
</HTML>

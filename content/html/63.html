<HTML>
  <HEAD>
    <TITLE> Károli Biblia [Tit.] </TITLE>
  </HEAD>
  <BODY>
    <CENTER> <H1> PÁL APOSTOLNAK TITUSHOZ ÍRT LEVELE <BR> <EM>[Tit.]</EM> </H1> </CENTER>
<HR>
<P> <B> <A NAME=1,1> 1,1</A> </B>
Pál, Istennek szolgája, Jézus Krisztusnak pedig apostola, az Isten választottainak hite és a kegyesség szerint való igazságnak megismerése szerint,
<P> <B> <A NAME=1,2> 1,2</A> </B>
Az örök élet reménységére, melyet megígért az igazmondó Isten örök idõknek elõtte,
<P> <B> <A NAME=1,3> 1,3</A> </B>
Megjelentette pedig <EM> [<A HREF="56.html#1,9">Eféz. 1,9.</A>] </EM> a maga idejében az õ beszédét a prédikálás által, a mely reám bízatott <EM> [<A HREF="51.html#9,6">Csel. 9,6.15.20.24.</A>] </EM> a mi megtartó Istenünknek parancsolata szerint; Titusnak, a közös hit szerint való igaz fiamnak:
<P> <B> <A NAME=1,4> 1,4</A> </B>
Kegyelem, irgalmasság és békesség az Atya Istentõl és az Úr Jézus Krisztustól, a mi Megtartónktól.
<P> <B> <A NAME=1,5> 1,5</A> </B>
A végett hagytalak téged Krétában, hogy a hátramaradt dolgokat hozd rendbe, és rendelj városonként presbitereket, a miképen én néked meghagytam;
<P> <B> <A NAME=1,6> 1,6</A> </B>
Ha van <EM> [<A HREF="61.html#3,2">1 Tim. 3,2-5.12.</A>] </EM> feddhetetlen, egy feleségû férfiú, a kinek hívõ, nem kicsapongással vádolt avagy engedetlen gyermekei vannak.
<P> <B> <A NAME=1,7> 1,7</A> </B>
Mert szükséges, hogy a püspök feddhetetlen legyen, mint Isten sáfára; nem akaratos, nem haragos, nem részeges, nem verekedõ, nem rút nyerészkedõ;
<P> <B> <A NAME=1,8> 1,8</A> </B>
Hanem vendégszeretõ, jónak kedvelõje, mértékletes, igaz, tiszta, maga tûrtetõ;
<P> <B> <A NAME=1,9> 1,9</A> </B>
A ki a tudomány szerint való igaz beszédhez tartja magát, hogy inthessen az egészséges tudománnyal és meggyõzhesse az ellenkezõket.
<P> <B> <A NAME=1,10> 1,10</A> </B>
Mert van sok engedetlen, hiába való beszédû és csaló, kiváltképen a körülmetélkedésbõl valók, <EM> [<A HREF="51.html#15,1">Csel. 15,1.</A> <A HREF="55.html#1,6">Gal. 1,6.7.</A> <A HREF="62.html#2,18">2 Tim. 2,18.</A>] </EM>
<P> <B> <A NAME=1,11> 1,11</A> </B>
A kiknek be kell dugni a szájokat; a kik egész házakat feldúlnak, tanítván rút nyereség okáért, a miket nem kellene.
<P> <B> <A NAME=1,12> 1,12</A> </B>
Azt mondta valaki közülök, az õ saját prófétájok: A krétaiak mindig hazugok, gonosz vadak, rest hasak.
<P> <B> <A NAME=1,13> 1,13</A> </B>
E bizonyság igaz: annakokáért fedd õket kímélés nélkül, hogy a hitben épek legyenek,
<P> <B> <A NAME=1,14> 1,14</A> </B>
Nem ügyelvén zsidó mesékre, <EM> [<A HREF="51.html#15,1">Csel. 15,1.</A> <A HREF="61.html#1,4">1 Tim. 1,4.</A>] </EM> és az igazságot megvetõ emberek parancsolataira.
<P> <B> <A NAME=1,15> 1,15</A> </B>
Minden <EM> [<A HREF="52.html#14,20">Róm. 14,20.23.</A>] </EM> tiszta a tisztáknak: de a megfertõztetetteknek és hitetleneknek semmi sem tiszta; hanem megfertõztetett azoknak mind elméjök, mind lelkiismeretök.
<P> <B> <A NAME=1,16> 1,16</A> </B>
Vallják, hogy Istent ismerik, de cselekedeteikkel tagadják, <EM> [<A HREF="62.html#3,2">2 Tim. 3,2.5.</A>] </EM> mivelhogy útálatosak és hitetlenek és minden jó cselekedetre méltatlanok.
<HR>
<P> <B> <A NAME=2,1> 2,1</A> </B>
Te pedig azokat szóljad, a mik az egészséges tudományhoz illenek.
<P> <B> <A NAME=2,2> 2,2</A> </B>
Hogy a vén emberek józanok legyenek, tisztességesek, mértékletesek; a hitben, szeretetben, tûrésben épek.
<P> <B> <A NAME=2,3> 2,3</A> </B>
Hasonlóképen a vén asszonyok szentekhez illõ magaviseletûek legyenek, nem patvarkodók, sem sok borivás rabjai, jóra oktatók;
<P> <B> <A NAME=2,4> 2,4</A> </B>
Hogy megokosítsák az ifjú asszonyokat, <EM> [<A HREF="67.html#3,3">1 Pét. 3,3.4.</A>] </EM> hogy férjöket és magzataikat szeressék,
<P> <B> <A NAME=2,5> 2,5</A> </B>
<EM>Legyenek</EM> mértékletesek, tiszták, háziasak, jók, férjöknek <EM> [<A HREF="67.html#3,1">1 Pét. 3,1.2.</A>] </EM> engedelmesek, hogy az Isten beszéde ne <EM> [<A HREF="68.html#2,12">2 Pét. 2,12.</A>] </EM> káromoltassék.
<P> <B> <A NAME=2,6> 2,6</A> </B>
Az ifjakat hasonlóképen intsed, hogy legyenek mértékletesek:
<P> <B> <A NAME=2,7> 2,7</A> </B>
Mindenben tenmagadat adván példaképül a jó cselekedetekben; a tudományban romlatlanságot, méltóságot <EM>mutatván,</EM>
<P> <B> <A NAME=2,8> 2,8</A> </B>
Egészséges, feddhetetlen beszédet; hogy az ellenfél megszégyenüljön, semmi gonoszt sem tudván rólatok mondani. <EM> [<A HREF="67.html#2,12">1 Pét. 2,12.</A>] </EM>
<P> <B> <A NAME=2,9> 2,9</A> </B>
A szolgákat <EM>intsed,</EM> hogy az õ uraiknak engedelmeskedjenek, mindenben kedvöket keressék, ne ellenkezzenek,
<P> <B> <A NAME=2,10> 2,10</A> </B>
Ne tolvajkodjanak, hanem teljes jó hûséget tanusítsanak; hogy a mi megtartó Istenünknek tudományát ékesítsék mindenben.
<P> <B> <A NAME=2,11> 2,11</A> </B>
Mert megjelent az Isten idvezítõ kegyelme <EM> [<A HREF="50.html#3,16">Ján. 3,16.</A>] </EM> minden embernek, <EM> [<A HREF="61.html#2,4">1 Tim. 2,4.</A>] </EM>
<P> <B> <A NAME=2,12> 2,12</A> </B>
A mely arra tanít minket, hogy megtagadván a hitetlenséget és a világi kivánságokat, mértékletesen, igazán és szentül éljünk a jelenvaló világon:
<P> <B> <A NAME=2,13> 2,13</A> </B>
Várván ama boldog reménységet és a nagy Istennek és megtartó Jézus Krisztusunknak <EM> [<A HREF="57.html#3,20">Fil. 3,20.</A>] </EM> dicsõsége megjelenését;
<P> <B> <A NAME=2,14> 2,14</A> </B>
A ki önmagát adta mi érettünk, hogy megváltson minket <EM> [<A HREF="55.html#1,4">Gal. 1,4.</A>] </EM> minden hamisságtól, és tisztítson önmagának kiváltképen való népet, jó cselekedetekre igyekezõt.
<P> <B> <A NAME=2,15> 2,15</A> </B>
Ezeket szóljad, és ints és feddj teljes méltósággal; senki téged meg ne vessen.
<HR>
<P> <B> <A NAME=3,1> 3,1</A> </B>
Emlékeztessed õket, hogy a fejedelemségeknek és hatalmasságoknak engedelmeskedjenek, <EM> [<A HREF="52.html#13,1">Róm. 13,1.2.</A> <A HREF="67.html#2,13">1 Pét. 2,13-15.</A>] </EM> hódoljanak, minden jó cselekedetre készek legyenek,
<P> <B> <A NAME=3,2> 3,2</A> </B>
Senkit ne szidalmazzanak, ne veszekedjenek, gyöngédek legyenek, teljes szelídséget tanusítván minden ember iránt. <EM> [<A HREF="57.html#4,5">Fil. 4,5.</A> <A HREF="65.html#12,14">Zsid. 12,14.</A>] </EM>
<P> <B> <A NAME=3,3> 3,3</A> </B>
Mert régenten mi is esztelenek, engedetlenek, tévelygõk, különbözõ kívánságoknak és gyönyöröknek szolgái, <EM> [<A HREF="53.html#6,9">1 Kor. 6,9-11.</A> <A HREF="56.html#2,1">Eféz. 2,1-3.</A>] </EM> gonoszságban és irígységben élõk, gyûlölségesek, egymást gyûlölõk valánk.
<P> <B> <A NAME=3,4> 3,4</A> </B>
De mikor a mi megtartó Istenünknek jóvolta és az emberekhez való szeretete megjelent, <EM> [<A HREF="50.html#3,16">Ján. 3,16.</A>] </EM>
<P> <B> <A NAME=3,5> 3,5</A> </B>
Nem az igazságnak cselekedeteibõl, a melyeket mi cselekedtünk, hanem az õ irgalmasságából tartott meg minket az újjászületésnek fürdõje és a Szent Lélek megújítása által, <EM> [<A HREF="56.html#2,8">Eféz. 2,8.9.</A>] </EM>
<P> <B> <A NAME=3,6> 3,6</A> </B>
Melyet kitöltött reánk bõséggel a mi megtartó Jézus Krisztusunk által;
<P> <B> <A NAME=3,7> 3,7</A> </B>
Hogy az õ kegyelmébõl megigazulván, <EM> [<A HREF="52.html#8,16">Róm. 8,16.17.</A>] </EM> örökösök legyünk az örök élet reménysége szerint.
<P> <B> <A NAME=3,8> 3,8</A> </B>
Igaz ez a beszéd, és akarom, hogy ezeket erõsítsed, hogy igyekezzenek jó cselekedetekkel elõljárni <EM> [<A HREF="#3,14">vers 14.</A> <A HREF="#2,14">rész 2,14.</A>] </EM> azok, a kik Istenben hívõkké lettek. Ezek jók és hasznosak az embereknek;
<P> <B> <A NAME=3,9> 3,9</A> </B>
A balgatag vitatkozásokat azonban és <EM> [<A HREF="61.html#1,4">1 Tim. 1,4.4,7.</A>] </EM> a nemzetségekrõl való tudakozásokat, és a civakodást és a törvény felõl való harczokat kerüld; mert haszontalanok és hiábavalók.
<P> <B> <A NAME=3,10> 3,10</A> </B>
Az eretnek embert egy vagy két intés után kerüld; <EM> [<A HREF="47.html#18,15">Mát. 18,15-17.</A>] </EM>
<P> <B> <A NAME=3,11> 3,11</A> </B>
Tudván, hogy az ilyen romlott, és vétkezik, önmaga is kárhoztatván magát.
<P> <B> <A NAME=3,12> 3,12</A> </B>
Mikor Ártemást vagy Tikhikust hozzád küldöm, siess hozzám jõni Nikápolyba; mert elhatároztam, hogy ott töltöm a telet.
<P> <B> <A NAME=3,13> 3,13</A> </B>
A törvénytudó <EM> [<A HREF="51.html#18,24">Csel. 18,24.</A>] </EM> Zénást és Apollóst gondosan indítsd útnak, hogy semmiben se legyen fogyatkozásuk.
<P> <B> <A NAME=3,14> 3,14</A> </B>
Tanulják meg pedig a mieink is, hogy jó cselekedetekkel járjanak elõl a szükséges hasznokra, hogy ne legyenek gyümölcstelenek.
<P> <B> <A NAME=3,15> 3,15</A> </B>
Köszöntenek téged a velem levõk mindnyájan. Köszöntsd azokat, a kik szeretnek minket hitben. Kegyelem mindnyájatokkal! Ámen.
  </BODY>
</HTML>

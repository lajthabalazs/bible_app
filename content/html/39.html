<HTML>
  <HEAD>
    <TITLE> Károli Biblia [Jón.] </TITLE>
  </HEAD>
  <BODY>
    <CENTER> <H1> JÓNÁS PRÓFÉTA KÖNYVE <BR> <EM>[Jón.]</EM> </H1> </CENTER>
<HR>
<P> <B> <A NAME=1,1> 1,1</A> </B>
És lõn az Úrnak szava Jónáshoz, az Amittai fiához, <EM> [<A HREF="12.html#14,25">2 Kir. 14,25.</A>] </EM> mondván:
<P> <B> <A NAME=1,2> 1,2</A> </B>
Kelj fel, menj Ninivébe, a nagy városba, és kiálts ellene, mert gonoszságuk felhatolt elémbe!
<P> <B> <A NAME=1,3> 1,3</A> </B>
És felkele Jónás, hogy Tarsisba szaladna <EM> [<A HREF="#4,2">rész 4,2.</A>] </EM> az Úr elõl. Leméne azért Jáfóba, és talála ott egy hajót, a mely méne Tarsisba, és megadván a hajóbért, beszálla abba, hogy Tarsisba menne velök az Úr színe elõl.
<P> <B> <A NAME=1,4> 1,4</A> </B>
Az Úr pedig nagy szelet bocsáta a tengerre, és nagy vihar lõn a tengeren, és a hajó már-már töredezik vala.
<P> <B> <A NAME=1,5> 1,5</A> </B>
Megfélemlének azért a hajósok és kiáltának, kiki az õ istenéhez, és a hajóban lévõ holmit a tengerbe hányák, hogy könnyítsenek magukon. Jónás pedig leméne a hajó aljába, és lefeküdt és elaludt.
<P> <B> <A NAME=1,6> 1,6</A> </B>
De hozzáméne a kormányos mester, és mondá néki: Mi lelt, te nagy alvó? Kelj fel, kiálts a te Istenedhez; hát ha gondol velünk az Isten, és nem veszünk el!
<P> <B> <A NAME=1,7> 1,7</A> </B>
Egymásnak pedig ezt mondák: Jertek, vessünk sorsot, hogy megtudhassuk: mi miatt van rajtunk e veszedelem? És sorsot vetének, és a sors Jónásra esék.
<P> <B> <A NAME=1,8> 1,8</A> </B>
Mondák azért néki: Kérünk, beszéld el nékünk: mi miatt van rajtunk e veszedelem? Mi a te foglalkozásod és honnan jösz? Melyik a te hazád és miféle népbõl való vagy te?
<P> <B> <A NAME=1,9> 1,9</A> </B>
És monda nékik: Héber vagyok én, és az Urat, az egek Istenét félem én, a ki a tengert és a szárazt teremtette.
<P> <B> <A NAME=1,10> 1,10</A> </B>
És megfélemlének az emberek nagy félelemmel, és mondák néki: Mit cselekedtél? Mert megtudták azok az emberek, hogy az Úr színe elõl fut, mivelhogy elbeszélé nékik.
<P> <B> <A NAME=1,11> 1,11</A> </B>
Mondák azután néki: Mit cselekedjünk veled, hogy a tenger megcsendesedjék ellenünk? Mert a tenger háborgása növekedék.
<P> <B> <A NAME=1,12> 1,12</A> </B>
Õ pedig monda nékik: Fogjatok meg és vessetek engem a tengerbe, és megcsendesedik a tenger ellenetek; mert tudom én, hogy miattam van ez a nagy vihar rajtatok.
<P> <B> <A NAME=1,13> 1,13</A> </B>
És erõlködtek azok az emberek, hogy visszajussanak a szárazra; de nem tudtak, mert a tenger háborgása növekedék ellenök.
<P> <B> <A NAME=1,14> 1,14</A> </B>
Kiáltának azért az Úrhoz, és mondák: Kérünk Uram, kérünk, ne veszszünk el ez ember lelkéért, és ne háríts reánk ártatlan vért; mert te, Uram, úgy cselekedtél, a mint akartad!
<P> <B> <A NAME=1,15> 1,15</A> </B>
És felragadák Jónást és beveték õt a tengerbe, és megszûnék a tenger az õ háborgásától.
<P> <B> <A NAME=1,16> 1,16</A> </B>
Azok az emberek pedig nagy félelemmel félék az Urat, és áldozattal áldozának az Úrnak, és fogadásokat fogadának.
<HR>
<P> <B> <A NAME=2,1> 2,1</A> </B>
Az Úr pedig egy nagy halat rendelt, hogy benyelje Jónást. <EM> [<A HREF="47.html#12,40">Máté. 12,40.</A>] </EM> És lõn Jónás a halnak gyomrában három nap és három éjjel.
<P> <B> <A NAME=2,2> 2,2</A> </B>
És könyörge Jónás az Úrnak, az õ Istenének a halnak gyomrából.
<P> <B> <A NAME=2,3> 2,3</A> </B>
És mondá: Nyomorúságomban az Úrhoz kiálték és meghallgata engem; a Seol torkából sikolték <EM>és</EM> meghallád az én szómat.
<P> <B> <A NAME=2,4> 2,4</A> </B>
Mert mélységbe vetettél engem, tenger közepébe, és körülfogott engem a víz; örvényeid <EM> [<A HREF="23.html#42,8">Zsolt. 42,8.88,17.</A>] </EM> és habjaid mind átmentek rajtam!
<P> <B> <A NAME=2,5> 2,5</A> </B>
És én mondám: Elvettettem a te szemeid elõl; vajha láthatnám még szentséged templomát!
<P> <B> <A NAME=2,6> 2,6</A> </B>
Körülvettek engem a vizek lelkemig, mély ár kerített be engem, hinár szövõdött fejemre.
<P> <B> <A NAME=2,7> 2,7</A> </B>
A hegyek alapjáig sülyedtem alá; <EM>bezáródtak</EM> a föld závárjai felettem örökre! Mindazáltal kiemelted éltemet a mulásból, oh Uram, Istenem!
<P> <B> <A NAME=2,8> 2,8</A> </B>
Mikor elcsüggedt bennem az én lelkem, megemlékeztem az Úrról, és bejutott az én könyörgésem te hozzád, a te szentséged templomába.
<P> <B> <A NAME=2,9> 2,9</A> </B>
A kik hiú bálványokra ügyelnek, elhagyják boldogságukat;
<P> <B> <A NAME=2,10> 2,10</A> </B>
De én <EM> [<A HREF="23.html#116,17">Zsolt. 116,17.18.</A>] </EM> hálaadó szóval áldozom néked; megadom, a mit fogadtam. Az Úré a szabadítás.
<P> <B> <A NAME=2,11> 2,11</A> </B>
És szóla az Úr a halnak, és kiveté Jónást a szárazra.
<HR>
<P> <B> <A NAME=3,1> 3,1</A> </B>
És lõn az Úrnak szava Jónáshoz másodszor <EM>is,</EM> mondván:
<P> <B> <A NAME=3,2> 3,2</A> </B>
Kelj fel, menj Ninivébe, a nagy városba, és hirdesd néki azt a beszédet, a mit én parancsolok néked.
<P> <B> <A NAME=3,3> 3,3</A> </B>
És felkele Jónás, és elméne Ninivébe az Úr szava szerint. Ninive pedig nagy városa vala Istennek, három napi járó <EM>föld.</EM>
<P> <B> <A NAME=3,4> 3,4</A> </B>
És kezde Jónás bemenni a városba egy napi járóra, és kiálta és monda: Még negyven nap, és elpusztul Ninive!
<P> <B> <A NAME=3,5> 3,5</A> </B>
A niniveiek pedig hivének Istenben, és <EM> [<A HREF="47.html#12,41">Máté. 12,41.</A>] </EM> bõjtöt hirdetének, és nagyjaiktól fogva kicsinyeikig zsákba öltözének.
<P> <B> <A NAME=3,6> 3,6</A> </B>
És eljuta a beszéd Ninive királyához, és felkele királyi székébõl, és leveté magáról az õ királyi ruháját, és zsákba borítkozék, és üle a porba.
<P> <B> <A NAME=3,7> 3,7</A> </B>
És kiáltának és szólának Ninivében, a királynak és fõembereinek akaratából, mondván: Emberek és barmok, ökrök és juhok: semmit meg ne kóstoljanak, ne legeljenek és vizet se igyanak!
<P> <B> <A NAME=3,8> 3,8</A> </B>
Hanem öltözzenek zsákba az emberek és barmok, és kiáltsanak az Istenhez erõsen, és térjen meg kiki az õ gonosz útáról és az erõszakosságból, a mely az õ kezökben van!
<P> <B> <A NAME=3,9> 3,9</A> </B>
Ki tudja? talán visszatér és megengesztelõdik az Isten és elfordul haragjának búsulásától, és nem veszünk el!
<P> <B> <A NAME=3,10> 3,10</A> </B>
És látá Isten az õ cselekedeteiket, hogy megtértek az õ gonosz útjokról: és megbáná <EM> [<A HREF="30.html#18,8">Jer. 18,8.</A> <A HREF="37.html#7,3">Ámós. 7,3.</A>] </EM> az Isten azt a gonoszt, a melyrõl mondá, hogy végrehajtja rajtok, és nem hajtá végre.
<HR>
<P> <B> <A NAME=4,1> 4,1</A> </B>
És igen rossznak látszék ez Jónás elõtt, és megharaguvék.
<P> <B> <A NAME=4,2> 4,2</A> </B>
Könyörge azért az Úrhoz, és mondá: Kérlek, Uram! Avagy nem ez vala-é az én mondásom, mikor még az én hazámban valék? azért siettem, hogy Tarsisba futnék, mert tudtam, hogy te irgalmas és kegyelmes Isten vagy, nagy türelmû és nagy irgalmasságú és a gonosz miatt <EM>is</EM> <EM> [<A HREF="02.html#34,6">2 Móz. 34,6.</A> <A HREF="36.html#2,13">Jóel. 2,13.</A>] </EM> bánkódó.
<P> <B> <A NAME=4,3> 4,3</A> </B>
Most azért Uram, vedd el, kérlek, az én lelkemet én tõlem, mert jobb meghalnom, mintsem élnem!
<P> <B> <A NAME=4,4> 4,4</A> </B>
Az Úr pedig mondá: Avagy méltán haragszol-é?
<P> <B> <A NAME=4,5> 4,5</A> </B>
Majd kiméne Jónás a városból, és üle a város keleti része felõl, és csinála ott magának hajlékot, és üle az alatt az árnyékban, a míg megláthatná, mi lészen a városból?
<P> <B> <A NAME=4,6> 4,6</A> </B>
Az Úr Isten pedig egy tököt rendele, és felnöve az Jónás fölé, hogy árnyékot tartson feje fölött és megoltalmazza õt <EM>a hévség</EM> bántásától. És nagy örömmel örvendezék Jónás a tök miatt.
<P> <B> <A NAME=4,7> 4,7</A> </B>
De másnapra férget rendele az Isten hajnal-költekor, és megszúrá <EM>az</EM> a tököt, és elszárada.
<P> <B> <A NAME=4,8> 4,8</A> </B>
És lõn napköltekor, hogy tikkasztó keleti szelet rendele Isten, és a nap rátûzött a Jónás fejére, és õ elbágyada. Kiváná azért magának a halált, és monda: Jobb halnom, mint élnem!
<P> <B> <A NAME=4,9> 4,9</A> </B>
És monda az Isten Jónásnak: Avagy méltán haragszol-é a tök miatt? És monda: Méltán haragszom, mind halálig!
<P> <B> <A NAME=4,10> 4,10</A> </B>
Az Úr pedig monda: Te szánod a tököt, a melyért nem fáradtál és <EM>a melyet</EM> nem neveltél, a mely egy éjjel támadt és más éjjel elveszett:
<P> <B> <A NAME=4,11> 4,11</A> </B>
Én pedig ne szánjam Ninivét, a nagy várost, a melyben több van tizenkétszer tízezer embernél, a kik nem tudnak különbséget tenni jobb- és balkezük között, és barom is sok van?!
  </BODY>
</HTML>

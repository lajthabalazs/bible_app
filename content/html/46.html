<HTML>
  <HEAD>
    <TITLE> Károli Biblia [Malak.] </TITLE>
  </HEAD>
  <BODY>
    <CENTER> <H1> MALAKIÁS PRÓFÉTA KÖNYVE <BR> <EM>[Malak.]</EM> </H1> </CENTER>
<HR>
<P> <B> <A NAME=1,1> 1,1</A> </B>
Az Úr igéjének terhe Izráel ellen, Malakiás által.
<P> <B> <A NAME=1,2> 1,2</A> </B>
Szerettelek titeket, azt mondja az Úr, és azt mondjátok: Miben szerettél minket? Avagy nem atyjafia vala-é Ézsau Jákóbnak? <EM> [<A HREF="01.html#25,23">1 Móz. 25,23.</A> <A HREF="52.html#9,13">Róm. 9,13.</A>] </EM> azt mondja az Úr: Jákóbot pedig szerettem;
<P> <B> <A NAME=1,3> 1,3</A> </B>
Ézsaut ellenben gyûlöltem, és az õ hegyeit <EM> [<A HREF="33.html#25,13">Ezék. 25,13.</A>] </EM> pusztává tettem, örökségét pedig pusztai sakálokévá.
<P> <B> <A NAME=1,4> 1,4</A> </B>
Ha azt mondja Edom: Elpusztultunk; de térjünk meg és építsük fel a romladékokat: ezt mondja a Seregeknek Ura: Õk építenek, de én elrontom, és elnevezik õket istentelenség határának és oly népnek, a melyre örökké haragszik az Úr.
<P> <B> <A NAME=1,5> 1,5</A> </B>
És látják ezt a ti szemeitek, és magatok is mondjátok: Nagy az Úr az Izráel határa felett.
<P> <B> <A NAME=1,6> 1,6</A> </B>
A fiú tiszteli atyját, a szolga is az õ urát. És ha én atya vagyok: hol az én tisztességem? És ha én úr vagyok, hol az én félelmem? <EM> [<A HREF="29.html#1,2">Ésa. 1,2.3.</A>] </EM> azt mondja a Seregeknek Ura néktek, ti papok, a kik útáljátok az én nevemet, és <EM>ezt</EM> mondjátok: Mivel útáljuk a te nevedet?
<P> <B> <A NAME=1,7> 1,7</A> </B>
Megfertéztetett kenyeret hoztok oltáromra, és azt mondjátok: Mivel fertéztetünk meg téged? Azzal, mikor azt gondoljátok, hogy az Úrnak asztala megvetni való.
<P> <B> <A NAME=1,8> 1,8</A> </B>
Hogyha vakot hoztok áldozatul: Nem bûn-é <EM>az?</EM> vagy ha sántát hoztok és bénát: <EM> [<A HREF="03.html#22,21">3 Móz. 22,21.22.</A>] </EM> nem bûn-é <EM>az?</EM> Vidd csak azt a te fejedelmednek: vajjon kedvvel fogad-é, avagy reád tekint-é? azt mondja a Seregeknek Ura.
<P> <B> <A NAME=1,9> 1,9</A> </B>
Most azért engeszteljétek meg az Istennek orczáját, hogy könyörüljön rajtunk. Általatok van ez, elnézheti-é ezt néktek? azt mondja a Seregeknek Ura.
<P> <B> <A NAME=1,10> 1,10</A> </B>
Vajha valaki közületek bezárná az ajtót, hiába ne tüzelnétek az én oltáromon! Nem telik kedvem bennetek, azt mondja a Seregeknek Ura; az ételáldozatot <EM> [<A HREF="29.html#1,11">Ésa. 1,11.</A> <A HREF="37.html#5,21">Ámós. 5,21.</A>] </EM> sem kedvelem a ti kezetekbõl!
<P> <B> <A NAME=1,11> 1,11</A> </B>
Hiszen napkelettõl fogva <EM> [<A HREF="23.html#113,3">Zsolt. 113,3.114,2.</A>] </EM> napnyugotig nagy az én nevem a pogányok között, és minden helyen tömjénnel áldoznak az én nevemnek és tiszta ételáldozattal! Bizony nagy az én nevem a pogányok között! azt mondja a Seregeknek Ura.
<P> <B> <A NAME=1,12> 1,12</A> </B>
Ti pedig meggyalázzátok azt, mikor azt mondjátok: Az Úrnak asztala megvetni való, és annak jövedelme, eledele útálatos.
<P> <B> <A NAME=1,13> 1,13</A> </B>
És azt mondjátok: Ímé, mily fáradság! és ráfújtok, azt mondja a Seregeknek Ura; pedig a rablottat hozzátok, meg a sántát és betegest; ételáldozatot is hoztok, <EM>de</EM> hát kedves-é az a ti kezetekbõl? azt mondja az Úr.
<P> <B> <A NAME=1,14> 1,14</A> </B>
Átkozott pedig az álnok! <EM> [<A HREF="25.html#5,6">Préd. 5,6.</A> <A HREF="03.html#22,19">3 Móz. 22,19.</A>] </EM> Van ugyan a nyájában hím, és fogadást is tesz: mégis hitványnyal áldozik az Úrnak. Pedig nagy király vagyok én, azt mondja a Seregeknek Ura, és félelmetes az én nevem a pogányok között!
<HR>
<P> <B> <A NAME=2,1> 2,1</A> </B>
Most azért néktek szól ez a parancsolat, ti papok!
<P> <B> <A NAME=2,2> 2,2</A> </B>
Ha meg nem hallgatjátok és ha nem veszitek szívetekre, hogy dicsõséget adjatok az én nevemnek, azt mondja a Seregeknek Ura: átkot <EM> [<A HREF="02.html#26,14">2 Móz. 26,14.</A>] </EM> bocsátok reátok, és elátkozom a ti áldásotokat; bizony elátkozom azt, ha nem veszitek szívetekre!
<P> <B> <A NAME=2,3> 2,3</A> </B>
Ímé, én megrontom a ti vetni való magotokat, és szemetet szórok orczáitokba, a ti ünneplésteknek szemetjét, és ahhoz hordanak ki titeket.
<P> <B> <A NAME=2,4> 2,4</A> </B>
És megtudjátok, hogy azért adtam néktek e parancsolatot, hogy szövetségem legyen <EM> [<A HREF="04.html#8,11">4 Móz. 8,11-19.</A>] </EM> a Lévivel, azt mondja a Seregeknek Ura.
<P> <B> <A NAME=2,5> 2,5</A> </B>
Szövetségem volt vele életre és békességre, és félelmül adtam azt néki és félt engemet, és megalázta magát az én nevem elõtt.
<P> <B> <A NAME=2,6> 2,6</A> </B>
Igazság törvénye volt <EM> [<A HREF="05.html#33,9">5 Móz. 33,9.10.</A>] </EM> az õ szájában, és nem találtatott álnokság az õ ajkaiban; békességben és egyenességgel járt velem, és sokakat megtérített a bûnbõl.
<P> <B> <A NAME=2,7> 2,7</A> </B>
Mert a papnak ajkai õrzik a tudományt, és az õ szájából <EM> [<A HREF="03.html#10,11">3 Móz. 10,11.</A>] </EM> törvényt várnak, mivel a Seregek Urának <EM> [<A HREF="44.html#1,13">Agge. 1,13.</A> <A HREF="73.html#1,20">Jel. 1,20.</A>] </EM> követe õ.
<P> <B> <A NAME=2,8> 2,8</A> </B>
De ti elhajlottatok ez útról, sokakat megbotránkoztattatok a törvénnyel, felbontottátok Lévi szövetségét, azt mondja a Seregeknek Ura.
<P> <B> <A NAME=2,9> 2,9</A> </B>
Azért én is szidalmasakká tettelek titeket és útálatosakká az egész nép elõtt, a miatt, hogy meg nem õriztétek az én útamat, hanem személyválogatók voltatok a törvénnyel.
<P> <B> <A NAME=2,10> 2,10</A> </B>
Nem egy atyánk van-é mindnyájunknak? <EM> [<A HREF="29.html#60,21">Ésa. 60,21.</A> <A HREF="56.html#4,6">Eféz. 4,6.</A>] </EM> Nem egy Isten teremtett-é minket? Miért csalja hát kiki az õ felebarátját, megrontván a mi atyáink szövetségét?
<P> <B> <A NAME=2,11> 2,11</A> </B>
Hûtelenné lett Júda, és útálatosság támadt Izráelben és Jeruzsálemben, mert megfertõztette Júda az Úrnak szentségét, a melyet õ szeret, és idegen istennek leányát vette el.
<P> <B> <A NAME=2,12> 2,12</A> </B>
Elveszt az Úr mindenkit, a ki ezt cselekszi, a vigyázót és a felelõt, a Jákób sátraiból, még ha áldozatot visz is a Seregek Urának.
<P> <B> <A NAME=2,13> 2,13</A> </B>
És ezt is cselekszitek: betöltitek az Úr oltárát könyhullatással, sírással és kesergéssel, hogy ne tekintsen többé az ételáldozatra, <EM> [<A HREF="37.html#5,21">Ámós. 5,21.</A>] </EM> és ne fogadjon el szívességet a ti kezetekbõl.
<P> <B> <A NAME=2,14> 2,14</A> </B>
És azt mondjátok: Miért? Azért, mert az Úr tett bizonyságot közted és a te ifjúságod felesége közt, a kit te megcsaltál, holott társad és szövetséges <EM> [<A HREF="24.html#2,17">Péld. 2,17.</A>] </EM> feleséged!
<P> <B> <A NAME=2,15> 2,15</A> </B>
Nem tett ilyet egy sem, a kinek még volt lelke. És mit keresett az az egy? Istentõl való magvat. <EM> [<A HREF="01.html#2,24">1 Móz. 2,24-28.</A> <A HREF="29.html#51,2">Ésa. 51,2.</A> <A HREF="33.html#33,24">Ezék. 33,24.</A>] </EM> Õrizzétek meg azért a ti lelketeket, és a ti ifjúságotok feleségét meg ne csaljátok!
<P> <B> <A NAME=2,16> 2,16</A> </B>
Mert gyûlölöm az <EM> [<A HREF="47.html#19,8">Máté. 19,8.9.</A>] </EM> elbocsátást, ezt mondja az Úr, Izráelnek Istene, és <EM>azt,</EM> a ki ruhájára kegyetlenséget borít, azt mondja a Seregeknek Ura. Õrizzétek meg azért lelketeket és ne csalárdkodjatok!
<P> <B> <A NAME=2,17> 2,17</A> </B>
Elfárasztottátok az Urat beszédeitekkel, és azt mondjátok: Mivel fárasztottuk el? Azzal, hogy azt mondjátok: Minden gonosztevõ jó az Úr szemeiben, és gyönyörködik õ azokban; vagy: Hol van az ítéletnek Istene?
<HR>
<P> <B> <A NAME=3,1> 3,1</A> </B>
Ímé, elküldöm én az én <EM> [<A HREF="47.html#11,7">Máté. 11,7.10.14.</A>] </EM> követemet, és megtisztítja elõttem az útat, és mindjárt eljön az õ templomába az Úr, <EM> [<A HREF="47.html#3,11">Máté. 3,11.13.</A>] </EM> a kit ti kerestek, és a szövetségnek követe, a kit ti kívántok; ímé, eljön, azt mondja a Seregeknek Ura.
<P> <B> <A NAME=3,2> 3,2</A> </B>
De kicsoda szenvedheti el az õ eljövetelének napját? És kicsoda áll meg az õ megjelenésekor? Hiszen olyan õ, mint az ötvösnek tüze, <EM> [<A HREF="37.html#5,18">Ámós. 5,18.</A> <A HREF="47.html#3,12">Máté. 3,12.13.</A>] </EM> és a ruhamosóknak lúgja!
<P> <B> <A NAME=3,3> 3,3</A> </B>
És ül mint ötvös vagy ezüsttisztogató és megtisztítja Lévi fiait és fényessé teszi õket, mint az aranyat és ezüstöt; és igazsággal visznek ételáldozatot az Úrnak.
<P> <B> <A NAME=3,4> 3,4</A> </B>
És kedves lesz az Úrnak <EM> [<A HREF="52.html#12,1">Róm. 12,1.2.</A>] </EM> a Júda és Jeruzsálem ételáldozatja, mint a régi napokban és elõbbi esztendõkben.
<P> <B> <A NAME=3,5> 3,5</A> </B>
Mert ítéletre indulok hozzátok, és gyors tanú leszek a szemfényvesztõk ellen, a paráznák és hamisan esküvõk ellen, és azok ellen, a kik megrövidítik a munkásnak bérét, az özvegyet és árvát, és a kik nyomorgatják az idegent, és nem félnek engem, azt mondja a Seregeknek Ura.
<P> <B> <A NAME=3,6> 3,6</A> </B>
Mert én, az Úr, meg nem <EM> [<A HREF="23.html#33,11">Zsolt. 33,11.</A> <A HREF="66.html#1,17">Jak. 1,17.</A>] </EM> változom, ti pedig, Jákóbnak fiai, nem emésztettek meg!
<P> <B> <A NAME=3,7> 3,7</A> </B>
Atyáitok idejétõl fogva eltértetek rendeléseimtõl és nem tartottátok meg <EM>azokat.</EM> Térjetek hozzám, <EM> [<A HREF="45.html#1,3">Zak. 1,3.</A> <A HREF="33.html#18,30">Ezék. 18,30-32.</A>] </EM> és én is hozzátok térek, azt mondja a Seregeknek Ura. De azt mondjátok: Miben térjünk meg?
<P> <B> <A NAME=3,8> 3,8</A> </B>
Avagy az ember csalhatja-é az Istent? ti mégis csaltatok engem. És azt mondjátok: Mivel csalunk téged? A tizeddel <EM> [<A HREF="24.html#3,9">Péld. 3,9.</A> <A HREF="16.html#13,10">Nehem. 13,10.</A>] </EM> és az áldozni valóval.
<P> <B> <A NAME=3,9> 3,9</A> </B>
Átokkal vagytok elátkozva, mégis csaltok engem: a nép egészben!
<P> <B> <A NAME=3,10> 3,10</A> </B>
Hozzátok be a tizedet mind az én tárházamba, hogy legyen ennivaló az én házamban, és ezzel próbáljatok meg engem, azt mondja a Seregeknek Ura, ha nem nyitom meg néktek az egek csatornáit, és ha nem árasztok reátok áldást bõségesen.
<P> <B> <A NAME=3,11> 3,11</A> </B>
És megdorgálom érettetek a kártevõt, és nem veszti el földetek gyümölcsét, és nem lesz a szõlõtök meddõ a mezõn, azt mondja a Seregeknek Ura.
<P> <B> <A NAME=3,12> 3,12</A> </B>
És boldognak <EM> [<A HREF="29.html#62,2">Ésa. 62,2-4.</A>] </EM> mondanak titeket mind a nemzetek; mert kívánatos földdé lesztek ti, azt mondja a Seregeknek Ura.
<P> <B> <A NAME=3,13> 3,13</A> </B>
Keményen szóltatok ellenem, azt mondja az Úr, és azt mondjátok: Mit szóltunk ellened?
<P> <B> <A NAME=3,14> 3,14</A> </B>
Azt mondtátok: Hiábavaló az Isten szolgálata, és mi haszna, <EM> [<A HREF="30.html#44,17">Jer. 44,17.18.</A>] </EM> hogy megtartjuk törvényeit, és hogy alázatosan járunk a Seregeknek Ura elõtt?
<P> <B> <A NAME=3,15> 3,15</A> </B>
Sõt inkább magunk hirdetjük boldogoknak a kevélyeket; hiszen gyarapodtak, noha gonoszságot ûznek, és megszabadulnak, noha kisértik az Istent!
<P> <B> <A NAME=3,16> 3,16</A> </B>
Akkor tanakodtak egymással az Úrnak tisztelõi, az Úr pedig figyelt és hallgatott, és egy emlékkönyv iraték õ elõtte azoknak, a kik félik az Urat és becsülik az õ nevét.
<P> <B> <A NAME=3,17> 3,17</A> </B>
És azon a napon, azt mondja a Seregeknek Ura, a melyet én szerzek, tulajdonommá lesznek és kedvezek nékik, a mint kiki kedvez a maga fiának, a ki szolgálja õt.
<P> <B> <A NAME=3,18> 3,18</A> </B>
És megtértek és meglátjátok, <EM>hogy különbség van</EM> az igaz és a gonosz között, az Isten szolgája <EM> [<A HREF="23.html#58,12">Zsolt. 58,12.</A> <A HREF="33.html#9,4">Ezék. 9,4-8.</A>] </EM> között és a között, a ki nem szolgálja õt.
<HR>
<P> <B> <A NAME=4,1> 4,1</A> </B>
Mert ímé, eljön a nap, lángoló, mint a sütõ-kemencze, és <EM>olyanná</EM> lesz minden kevély és minden gonosztevõ, <EM>mint</EM> a pozdorja, és megégeti õket az eljövendõ nap, azt mondja a Seregeknek Ura, a mely nem hagy rajtok gyökeret, sem ágat.
<P> <B> <A NAME=4,2> 4,2</A> </B>
És feltámad néktek, a kik félitek az én nevemet, az igazságnak napja, és gyógyulás lesz az õ szárnyai alatt, és kimentek és ugrándoztok, mint a hízlalt tulkok.
<P> <B> <A NAME=4,3> 4,3</A> </B>
És széttapodjátok a gonoszokat, és porrá lesznek lábaitok nyomása alatt azon a napon, a melyet én szerzek, azt mondja a Seregeknek Ura.
<P> <B> <A NAME=4,4> 4,4</A> </B>
Emlékezzetek meg Mózesnek, az én szolgámnak törvényérõl, <EM> [<A HREF="02.html#20,1">2 Móz. 20,1.</A>] </EM> a melyet rendeltem õ általa a Hóreben, az egész Izráelnek rendelésekül és ítéletekül.
<P> <B> <A NAME=4,5> 4,5</A> </B>
Ímé, én elküldöm néktek <EM> [<A HREF="47.html#11,7">Máté. 11,7.10.14.</A>] </EM> Illyést, a prófétát, mielõtt eljön az Úrnak nagy és félelmetes napja.
<P> <B> <A NAME=4,6> 4,6</A> </B>
És az atyák szívét a fiakhoz fordítja, a fiak szívét pedig az atyákhoz, hogy el ne jõjjek és meg ne verjem e földet átokkal.
  </BODY>
</HTML>

A Máté Írása Szerint Való Szent Evangyéliom
fa4dh6fed 1,1
Jézus Krisztusnak, Dávid fiának, Ábrahám fiának nemzetségéről való könyv.
fa4dh6fed 1,2
Ábrahám nemzé Izsákot; Izsák nemzé Jákóbot; Jákób nemzé Júdát és testvéreit;
fa4dh6fed 1,3
Júda nemzé Fárest és Zárát Támártól; Fáres nemzé Esromot; Esrom nemzé Arámot;
fa4dh6fed 1,4
Arám nemzé Aminádábot; Aminádáb nemzé Naássont; Naásson nemzé Sálmónt;
fa4dh6fed 1,5
Sálmón nemzé Boázt Ráhábtól; Boáz nemzé Obedet Ruthtól; Obed nemzé Isait;
fa4dh6fed 1,6
Isai nemzé Dávid királyt; Dávid király nemzé Salamont az Uriás feleségétől;
fa4dh6fed 1,7
Salamon nemzé Roboámot; Roboám nemzé Abiját; Abija nemzé Asát;
fa4dh6fed 1,8
Asa nemzé Josafátot; Josafát nemzé Jórámot; Jórám nemzé Uzziást;
fa4dh6fed 1,9
Uzziás nemzé Jóathámot; Joathám nemzé Ákházt; Ákház nemzé Ezékiást;
fa4dh6fed 1,10
Ezékiás nemzé Manassét; Manassé nemzé Ámont; Ámon nemzé Jósiást;
fa4dh6fed 1,11
Jósiás nemzé Jekoniást és testvéreit a babilóni fogságra vitelkor.
fa4dh6fed 1,12
A babilóni fogságravitel után pedig Jekoniás nemzé Saláthielt; Saláthiel nemzé Zorobábelt;
fa4dh6fed 1,13
Zorobábel nemzé Abiudot; Abiud nemzé Eliákimot; Eliákim nemzé Azort;
fa4dh6fed 1,14
Azor nemzé Sádokot; Sádok nemzé Akimot; Akim nemzé Eliudot;
fa4dh6fed 1,15
Eliud nemzé Eleázárt; Eleázár nemzé Matthánt; Matthán nemzé Jákóbot;
fa4dh6fed 1,16
Jákób nemzé Józsefet, férjét Máriának, a kitől született Jézus, a ki Krisztusnak neveztetik.
fa4dh6fed 1,17
Az összes nemzetség tehát Ábrahámtól Dávidig tizennégy nemzetség, és Dávidtól a babilóni fogságravitelig tizennégy nemzetség, és a babilóni fogságraviteltől Krisztusig tizennégy nemzetség.
fa4dh6fed 1,18
A Jézus Krisztus születése pedig így vala: Mária, az ő anyja, eljegyeztetvén Józsefnek, mielőtt egybekeltek volna, viselősnek találtaték a Szent Lélektől.
fa4dh6fed 1,19
József pedig, az ő férje, mivelhogy igaz ember vala és nem akará őt gyalázatba keverni, el akarta őt titkon bocsátani.
fa4dh6fed 1,20
Mikor pedig ezeket magában elgondolta: ímé az Úrnak angyala álomban megjelenék néki, mondván: József, Dávidnak fia, ne félj magadhoz venni Máriát, a te feleségedet, mert a mi benne fogantatott, a Szent Lélektől van az.
fa4dh6fed 1,21
Szűl pedig fiat, és nevezd annak nevét Jézusnak, mert ő szabadítja meg az ő népét annak bűneiből.
fa4dh6fed 1,22
Mindez pedig azért lőn, hogy beteljesedjék, a mit az Úr mondott volt a próféta által, a ki így szól:
fa4dh6fed 1,23
Ímé a szűz fogan méhében és szűl fiat, és annak nevét Immanuelnek nevezik, a mi azt jelenti: Velünk az Isten.
fa4dh6fed 1,24
József pedig az álomból felserkenvén, úgy tőn, a mint az Úr angyala parancsolta vala néki, és feleségét magához vevé.
fa4dh6fed 1,25
És nem ismeré őt, míg meg nem szülé az ő elsőszülött fiát; és nevezé annak nevét Jézusnak.
fa4dh6fed 2,1
A mikor pedig megszületik vala Jézus a júdeai Bethlehemben, Heródes király idejében, ímé napkeletről bölcsek jövének Jeruzsálembe, ezt mondván:
fa4dh6fed 2,2
Hol van a zsidók királya, a ki megszületett? Mert láttuk az ő csillagát napkeleten, és azért jövénk, hogy tisztességet tegyünk néki.
fa4dh6fed 2,3
Heródes király pedig ezt hallván, megháborodék, és vele együtt az egész Jeruzsálem.
fa4dh6fed 2,4
És egybegyűjtve minden főpapot és a nép írástudóit, tudakozódik vala tőlük, hol kell a Krisztusnak megszületnie?
fa4dh6fed 2,5
Azok pedig mondának néki: A júdeai Bethlehemben; mert így írta vala meg a próféta:
fa4dh6fed 2,6
És te Bethlehem, Júdának földje, semmiképen sem vagy legkisebb Júda fejedelmi városai között: mert belőled származik a fejedelem, a ki legeltetni fogja az én népemet, az Izráelt.
fa4dh6fed 2,7
Ekkor Heródes titkon hivatván a bölcseket, szorgalmatosan megtudakolá tőlük a csillag megjelenésének idejét.
fa4dh6fed 2,8
És elküldvén őket Bethlehembe, monda nékik: Elmenvén, szorgalmatosan kérdezősködjetek a gyermek felől, mihelyt pedig megtaláljátok, adjátok tudtomra, hogy én is elmenjek és tisztességet tegyek néki.
fa4dh6fed 2,9
Ők pedig a király beszédét meghallván, elindulának. És ímé a csillag, a melyet napkeleten láttak, előttük megy vala mind addig, a míg odaérvén, megálla a hely fölött, a hol a gyermek vala.
fa4dh6fed 2,10
És mikor meglátták a csillagot, igen nagy örömmel örvendezének.
fa4dh6fed 2,11
És bemenvén a házba, ott találák a gyermeket anyjával, Máriával; és leborulván, tisztességet tőnek néki; és kincseiket kitárván, ajándékokat adának néki: aranyat, tömjént és mirhát.
fa4dh6fed 2,12
És mivel álomban meginttettek, hogy Heródeshez vissza ne menjenek, más úton térének vissza hazájokba.
fa4dh6fed 2,13
Mikor pedig azok visszatérnek vala, ímé megjelenék az Úrnak angyala Józsefnek álomban, és monda: Kelj fel, vedd a gyermeket és annak anyját, és fuss Égyiptomba, és maradj ott, a míg én mondom néked; mert Heródes halálra fogja keresni a gyermeket.
fa4dh6fed 2,14
Ő pedig fölkelvén, vevé a gyermeket és annak anyját éjjel, és Égyiptomba távozék.
fa4dh6fed 2,15
És ott vala egész a Heródes haláláig, hogy beteljesedjék, a mit az Úr mondott a próféta által, a ki így szólt: Égyiptomból hívtam ki az én fiamat.
fa4dh6fed 2,16
Ekkor Heródes látván, hogy a bölcsek megcsúfolták őt, szerfölött felháborodék, és kiküldvén, megölete Bethlehemben és annak egész környékén minden gyermeket, két esztendőstől és azon alól, az idő szerint, a melyet szorgalmasan tudakolt a bölcsektől.
fa4dh6fed 2,17
Ekkor teljesedék be, a mit Jeremiás próféta mondott, a midőn így szólt:
fa4dh6fed 2,18
Szó hallatszott Rámában: Sírás-rívás és sok keserves jajgatás. Rákhel siratta az ő fiait és nem akart megvigasztaltatni, mert nincsenek.
fa4dh6fed 2,19
Mikor pedig Heródes meghalt, ímé az Úrnak angyala megjelenék álomban Józsefnek Égyiptomban.
fa4dh6fed 2,20
Mondván: Kelj fel, vedd a gyermeket és annak anyját, és eredj az Izráel földére; mert meghaltak, a kik a gyermeket halálra keresik vala.
fa4dh6fed 2,21
Ő pedig felkelvén, magához vevé a gyermeket és annak anyját, és elméne Izráel földére.
fa4dh6fed 2,22
Mikor pedig hallá, hogy Júdeában Arkhelaus uralkodik, Heródesnek, az ő atyjának helyén, nem mert vala oda menni, hanem minthogy álomban meginteték, Galilea vidékeire tére.
fa4dh6fed 2,23
És oda jutván, lakozék Názáret nevű városban, hogy beteljesedjék, a mit a próféták mondottak, hogy názáretinek fog neveztetni.
fa4dh6fed 3,1
Azokban a napokban pedig eljöve Keresztelő János, a ki prédikál vala Júdea pusztájában.
fa4dh6fed 3,2
És ezt mondja vala: Térjetek meg, mert elközelített a mennyeknek országa.
fa4dh6fed 3,3
Mert ez az, a kiről Ésaiás próféta szólott, ezt mondván: Kiáltó szó a pusztában: Készítsétek az Úrnak útját, és egyengessétek meg az ő ösvényeit.
fa4dh6fed 3,4
Ennek a Jánosnak a ruhája pedig teveszőrből vala, és bőröv vala a dereka körül, elesége pedig sáska és erdei méz.
fa4dh6fed 3,5
Ekkor kiméne ő hozzá Jeruzsálem és az egész Júdea és a Jordánnak egész környéke.
fa4dh6fed 3,6
És megkeresztelkednek vala ő általa a Jordán vizében, vallást tevén az ő bűneikről.
fa4dh6fed 3,7
Mikor pedig látá, hogy a farizeusok és sadduceusok közül sokan mennek ő hozzá, hogy megkeresztelkedjenek, monda nékik: Mérges kígyóknak fajzatai! Kicsoda intett meg titeket, hogy az Istennek elkövetkezendő haragjától megmeneküljetek?
fa4dh6fed 3,8
Teremjetek hát megtéréshez illő gyümölcsöket.
fa4dh6fed 3,9
És ne gondoljátok, hogy így szólhattok magatokban: Ábrahám a mi atyánk! Mert mondom néktek, hogy Isten eme kövekből is támaszthat fiakat Ábrahámnak.
fa4dh6fed 3,10
A fejsze pedig immár a fák gyökerére vettetett. Azért minden fa, a mely jó gyümölcsöt nem terem, kivágattatik és tűzre vettetik.
fa4dh6fed 3,11
Én ugyan vízzel keresztellek titeket megtérésre, de a ki utánam jő, erősebb nálamnál, a kinek saruját hordozni sem vagyok méltó; ő Szent Lélekkel és tűzzel keresztel majd titeket.
fa4dh6fed 3,12
A kinek szóró lapát van az ő kezében, és megtisztítja az ő szérűjét; és az ő gabonáját csűrbe takarítja, a polyvát pedig megégeti olthatatlan tűzzel.
fa4dh6fed 3,13
Akkor eljöve Jézus Galileából a Jordán mellé Jánoshoz, hogy megkeresztelkedjék ő általa.
fa4dh6fed 3,14
János azonban visszatartja vala őt, mondván: Nékem kell általad megkeresztelkednem, és te jősz én hozzám?
fa4dh6fed 3,15
Jézus pedig felelvén, monda néki: Engedj most, mert így illik nékünk minden igazságot betöltenünk. Ekkor engede néki.
fa4dh6fed 3,16
És Jézus megkeresztelkedvén, azonnal kijöve a vízből; és ímé az egek megnyilatkozának néki, és ő látá az Istennek Lelkét alájőni mintegy galambot és ő reá szállani.
fa4dh6fed 3,17
És ímé egy égi hang ezt mondja vala: Ez amaz én szerelmes fiam, a kiben én gyönyörködöm.
fa4dh6fed 4,1
Akkor Jézus viteték a Lélektől a pusztába, hogy megkisértessék az ördögtől.
fa4dh6fed 4,2
És mikor negyven nap és negyven éjjel bőjtölt vala, végre megéhezék.
fa4dh6fed 4,3
És hozzámenvén a kisértő, monda néki: Ha Isten fia vagy, mondd, hogy e kövek változzanak kenyerekké.
fa4dh6fed 4,4
Ő pedig felelvén, monda: Meg van írva: Nemcsak kenyérrel él az ember, hanem minden ígével, a mely Istennek szájából származik.
fa4dh6fed 4,5
Ekkor vivé őt az ördög a szent városba, és odahelyezé a templom tetejére.
fa4dh6fed 4,6
És monda néki: Ha Isten fia vagy, vesd alá magadat; mert meg van írva: Az ő angyalainak parancsol felőled, és kézen hordoznak téged, hogy meg ne üsd lábadat a kőbe.
fa4dh6fed 4,7
Monda néki Jézus: Viszont meg van írva: Ne kisértsd az Urat, a te Istenedet.
fa4dh6fed 4,8
Ismét vivé őt az ördög egy igen magas hegyre, és megmutatá néki a világ minden országát és azok dicsőségét,
fa4dh6fed 4,9
És monda néki: Mindezeket néked adom, ha leborulva imádsz engem.
fa4dh6fed 4,10
Ekkor monda néki Jézus: Eredj el Sátán, mert meg van írva: Az Urat, a te Istenedet imádd, és csak néki szolgálj.
fa4dh6fed 4,11
Ekkor elhagyá őt az ördög. És ímé angyalok jövének hozzá és szolgálnak vala néki.
fa4dh6fed 4,12
Mikor pedig meghallotta Jézus, hogy János börtönbe vettetett, visszatére Galileába;
fa4dh6fed 4,13
És odahagyva Názáretet, elméne és lakozék a tengerparti Kapernaumban, a Zebulon és Naftali határain;
fa4dh6fed 4,14
Hogy beteljesedjék, a mit Ésaiás próféta mondott, így szólván:
fa4dh6fed 4,15
Zebulonnak földje és Naftalinak földje, a tenger felé, a Jordánon túl, a pogányok Galileája,
fa4dh6fed 4,16
A nép, a mely sötétségben ül vala, láta nagy világosságot, és a kik a halálnak földében és árnyékában ülnek vala, azoknak világosság támada.
fa4dh6fed 4,17
Ettől fogva kezde Jézus prédikálni, és ezt mondani: Térjetek meg, mert elközelgetett a mennyeknek országa.
fa4dh6fed 4,18
Mikor pedig a galileai tenger mellett jár vala Jézus, láta két testvért, Simont, a kit Péternek neveznek, és Andrást az ő testvérét, a mint a tengerbe hálót vetnek vala; mert halászok valának.
fa4dh6fed 4,19
És monda nékik: Kövessetek engem, és azt mívelem, hogy embereket halásszatok.
fa4dh6fed 4,20
Azok pedig azonnal otthagyván a hálókat, követék őt.
fa4dh6fed 4,21
És onnan tovább menve, láta más két testvért, Jakabot a Zebedeus fiát, és Jánost amannak testvérét, a mint a hajóban atyjukkal Zebedeussal a hálóikat kötözgetik vala; és hívá őket.
fa4dh6fed 4,22
Azok pedig azonnal otthagyván a hajót és atyjukat, követék őt.
fa4dh6fed 4,23
És bejárá Jézus az egész Galileát, tanítva azok zsinagógáiban, és hirdetve az Isten országának evangyéliomát, és gyógyítva a nép között minden betegséget és minden erőtlenséget.
fa4dh6fed 4,24
És elterjede az ő híre egész Siriában: és hozzávivék mindazokat, a kik rosszul valának, a különféle betegségekben és kínokban sínlődőket, ördöngösöket, holdkórosokat és gutaütötteket; és meggyógyítja vala őket.
fa4dh6fed 4,25
És nagy sokaság követé őt Galileából és a Tízvárosból és Jeruzsálemből és Júdeából és a Jordánon túlról.
fa4dh6fed 5,1
Mikor pedig látta Jézus a sokaságot, felméne a hegyre, és a mint leül vala, hozzámenének az ő tanítványai.
fa4dh6fed 5,2
És megnyitván száját, tanítja vala őket, mondván:
fa4dh6fed 5,3
Boldogok a lelki szegények: mert övék a mennyeknek országa.
fa4dh6fed 5,4
Boldogok, a kik sírnak: mert ők megvígasztaltatnak.
fa4dh6fed 5,5
Boldogok a szelídek: mert ők örökségül bírják a földet.
fa4dh6fed 5,6
Boldogok, a kik éhezik és szomjúhozzák az igazságot: mert ők megelégíttetnek.
fa4dh6fed 5,7
Boldogok az irgalmasok: mert ők irgalmasságot nyernek.
fa4dh6fed 5,8
Boldogok, a kiknek szívök tiszta: mert ők az Istent meglátják.
fa4dh6fed 5,9
Boldogok a békességre igyekezők: mert ők az Isten fiainak mondatnak.
fa4dh6fed 5,10
Boldogok, a kik háborúságot szenvednek az igazságért: mert övék a mennyeknek országa.
fa4dh6fed 5,11
Boldogok vagytok, ha szidalmaznak és háborgatnak titeket és minden gonosz hazugságot mondanak ellenetek én érettem.
fa4dh6fed 5,12
Örüljetek és örvendezzetek, mert a ti jutalmatok bőséges a mennyekben: mert így háborgatták a prófétákat is, a kik előttetek voltak.
fa4dh6fed 5,13
Ti vagytok a földnek savai; ha pedig a só megízetlenül, mivel sózzák meg? nem jó azután semmire, hanem hogy kidobják és eltapossák az emberek.
fa4dh6fed 5,14
Ti vagytok a világ világossága. Nem rejtethetik el a hegyen épített város.
fa4dh6fed 5,15
Gyertyát sem azért gyújtanak, hogy a véka alá, hanem hogy a gyertyatartóba tegyék és fényljék mindazoknak, a kik a házban vannak.
fa4dh6fed 5,16
Úgy fényljék a ti világosságtok az emberek előtt, hogy lássák a ti jó cselekedeteiteket, és dicsőítsék a ti mennyei Atyátokat.
fa4dh6fed 5,17
Ne gondoljátok, hogy jöttem a törvénynek vagy a prófétáknak eltörlésére. Nem jöttem, hogy eltöröljem, hanem inkább, hogy betöltsem.
fa4dh6fed 5,18
Mert bizony mondom néktek, míg az ég és a föld elmúlik, a törvényből egy jóta vagy egyetlen pontocska el nem múlik, a míg minden be nem teljesedik.
fa4dh6fed 5,19
Valaki azért csak egyet is megront e legkisebb parancsolatok közül és úgy tanítja az embereket, a mennyeknek országában a legkisebb lészen; valaki pedig cselekszi és úgy tanít, az a mennyeknek országában nagy lészen.
fa4dh6fed 5,20
Mert mondom néktek, hogy ha a ti igazságotok nem több az írástudók és farizeusok igazságánál, semmiképen sem mehettek be a mennyeknek országába.
fa4dh6fed 5,21
Hallottátok, hogy megmondatott a régieknek: Ne ölj, mert a ki öl, méltó az ítéletre.
fa4dh6fed 5,22
Én pedig azt mondom néktek, hogy mindaz, a ki haragszik az ő atyjafiára ok nélkül, méltó az ítéletre: a ki pedig azt mondja az ő atyjafiának: Ráka, méltó a főtörvényszékre: a ki pedig ezt mondja: Bolond, méltó a gyehenna tüzére.
fa4dh6fed 5,23
Azért, ha a te ajándékodat az oltárra viszed és ott megemlékezel arról, hogy a te atyádfiának valami panasza van ellened:
fa4dh6fed 5,24
Hagyd ott az oltár előtt a te ajándékodat, és menj el, elébb békélj meg a te atyádfiával, és azután eljövén, vidd fel a te ajándékodat.
fa4dh6fed 5,25
Légy jóakarója a te ellenségednek hamar, a míg az úton vagy vele, hogy ellenséged valamiképen a bíró kezébe ne adjon, és a bíró oda ne adjon a poroszló kezébe, és tömlöczbe ne vessen téged.
fa4dh6fed 5,26
Bizony mondom néked: ki nem jősz onnét, mígnem megfizetsz az utolsó fillérig.
fa4dh6fed 5,27
Hallottátok, hogy megmondatott a régieknek: Ne paráználkodjál!
fa4dh6fed 5,28
Én pedig azt mondom néktek, hogy valaki asszonyra tekint gonosz kivánságnak okáért, immár paráználkodott azzal az ő szívében.
fa4dh6fed 5,29
Ha pedig a te jobb szemed megbotránkoztat téged, vájd ki azt és vesd el magadtól; mert jobb néked, hogy egy vesszen el a te tagjaid közül, semhogy egész tested a gyehennára vettessék.
fa4dh6fed 5,30
És ha a te jobb kezed botránkoztat meg téged, vágd le azt és vesd el magadtól; mert jobb néked, hogy egy vesszen el a te tagjaid közül, semhogy egész tested a gyehennára vettessék.
fa4dh6fed 5,31
Megmondatott továbbá: Valaki elbocsátja feleségét, adjon néki elválásról való levelet.
fa4dh6fed 5,32
Én pedig azt mondom néktek: Valaki elbocsátja feleségét, paráznaság okán kívül, paráznává teszi azt; és a ki elbocsátott asszonyt veszen el, paráználkodik.
fa4dh6fed 5,33
Ismét hallottátok, hogy megmondatott a régieknek: Hamisan ne esküdjél, hanem teljesítsd az Úrnak tett esküidet.
fa4dh6fed 5,34
Én pedig azt mondom néktek: Teljességgel ne esküdjetek; se az égre, mert az az Istennek királyi széke;
fa4dh6fed 5,35
Se a földre, mert az az ő lábainak zsámolya; se Jeruzsálemre, mert a nagy Királynak városa;
fa4dh6fed 5,36
Se a te fejedre ne esküdjél, mert egyetlen hajszálat sem tehetsz fehérré vagy feketévé;
fa4dh6fed 5,37
Hanem legyen a ti beszédetek: Úgy úgy; nem nem; a mi pedig ezeken felül vagyon, a gonosztól vagyon.
fa4dh6fed 5,38
Hallottátok, hogy megmondatott: Szemet szemért és fogat fogért.
fa4dh6fed 5,39
Én pedig azt mondom néktek: Ne álljatok ellene a gonosznak, hanem a ki arczul üt téged jobb felől, fordítsd felé a másik orczádat is.
fa4dh6fed 5,40
És a ki törvénykezni akar veled és elvenni a te alsó ruhádat, engedd oda néki a felsőt is.
fa4dh6fed 5,41
És a ki téged egy mértföldútra kényszerít, menj el vele kettőre.
fa4dh6fed 5,42
A ki tőled kér, adj néki; és a ki tőled kölcsön akar kérni, el ne fordulj attól.
fa4dh6fed 5,43
Hallottátok, hogy megmondatott: Szeresd felebarátodat és gyűlöld ellenségedet.
fa4dh6fed 5,44
Én pedig azt mondom néktek: Szeressétek ellenségeiteket, áldjátok azokat, a kik titeket átkoznak, jót tegyetek azokkal, a kik titeket gyűlölnek, és imádkozzatok azokért, a kik háborgatnak és kergetnek titeket.
fa4dh6fed 5,45
Hogy legyetek a ti mennyei Atyátoknak fiai, a ki felhozza az ő napját mind a gonoszokra, mind a jókra, és esőt ád mind az igazaknak, mind a hamisaknak.
fa4dh6fed 5,46
Mert ha azokat szeretitek, a kik titeket szeretnek, micsoda jutalmát veszitek? Avagy a vámszedők is nem ugyanazt cselekeszik-é?
fa4dh6fed 5,47
És ha csak a ti atyátokfiait köszöntitek, mit cselekesztek másoknál többet? Nemde a vámszedők is nem azonképen cselekesznek-é?
fa4dh6fed 5,48
Legyetek azért ti tökéletesek, miként a ti mennyei Atyátok tökéletes.
fa4dh6fed 6,1
Vigyázzatok, hogy alamizsnátokat ne osztogassátok az emberek előtt, hogy lássanak titeket; mert különben nem lesz jutalmatok a ti mennyei Atyátoknál.
fa4dh6fed 6,2
Azért mikor alamizsnát osztogatsz, ne kürtöltess magad előtt, a hogy a képmutatók tesznek a zsinagógákban és az utczákon, hogy az emberektől dícséretet nyerjenek. Bizony mondom néktek: elvették jutalmukat.
fa4dh6fed 6,3
Te pedig a mikor alamizsnát osztogatsz, ne tudja a te bal kezed, mit cselekszik a te jobb kezed;
fa4dh6fed 6,4
Hogy a te alamizsnád titkon legyen; és a te Atyád, a ki titkon néz, megfizet néked nyilván.
fa4dh6fed 6,5
És mikor imádkozol, ne légy olyan, mint a képmutatók, a kik a gyülekezetekben és az utczák szegeletein fenállva szeretnek imádkozni, hogy lássák őket az emberek. Bizony mondom néktek: elvették jutalmukat.
fa4dh6fed 6,6
Te pedig a mikor imádkozol, menj be a te belső szobádba, és ajtódat bezárva, imádkozzál a te Atyádhoz, a ki titkon van; és a te Atyád, a ki titkon néz, megfizet néked nyilván.
fa4dh6fed 6,7
És mikor imádkoztok, ne legyetek sok beszédűek, mint a pogányok, a kik azt gondolják, hogy az ő sok beszédükért hallgattatnak meg.
fa4dh6fed 6,8
Ne legyetek hát ezekhez hasonlók; mert jól tudja a ti Atyátok, mire van szükségetek, mielőtt kérnétek tőle.
fa4dh6fed 6,9
Ti azért így imádkozzatok: Mi Atyánk, ki vagy a mennyekben, szenteltessék meg a te neved;
fa4dh6fed 6,10
Jőjjön el a te országod; legyen meg a te akaratod, mint a mennyben, úgy a földön is.
fa4dh6fed 6,11
A mi mindennapi kenyerünket add meg nékünk ma.
fa4dh6fed 6,12
És bocsásd meg a mi vétkeinket, miképen mi is megbocsátunk azoknak, a kik ellenünk vétkeztek;
fa4dh6fed 6,13
És ne vígy minket kísértetbe, de szabadíts meg minket a gonosztól. Mert tiéd az ország és a hatalom és a dicsőség mind örökké. Ámen!
fa4dh6fed 6,14
Mert ha megbocsátjátok az embereknek az ő vétkeiket, megbocsát néktek is a ti mennyei Atyátok.
fa4dh6fed 6,15
Ha pedig meg nem bocsátjátok az embereknek az ő vétkeiket, a ti mennyei Atyátok sem bocsátja meg a ti vétkeiteket.
fa4dh6fed 6,16
Mikor pedig bőjtöltök, ne legyen komor a nézéstek, mint a képmutatóké, a kik eltorzítják arczukat, hogy lássák az emberek, hogy ők bőjtölnek. Bizony mondon néktek, elvették jutalmukat.
fa4dh6fed 6,17
Te pedig mikor bőjtölsz, kend meg a te fejedet, és a te orczádat mosd meg;
fa4dh6fed 6,18
Hogy ne az emberek lássák bőjtölésedet, hanem a te Atyád, a ki titkon van; és a te Atyád, a ki titkon néz, megfizet néked nyilván.
fa4dh6fed 6,19
Ne gyűjtsetek magatoknak kincseket a földön, hol a rozsda és a moly megemészti, és a hol a tolvajok kiássák és ellopják;
fa4dh6fed 6,20
Hanem gyűjtsetek magatoknak kincseket mennyben, a hol sem a rozsda, sem a moly meg nem emészti, és a hol a tolvajok ki nem ássák, sem el nem lopják.
fa4dh6fed 6,21
Mert a hol van a ti kincsetek, ott van a ti szívetek is.
fa4dh6fed 6,22
A test lámpása a szem. Ha azért a te szemed tiszta, a te egész tested világos lesz.
fa4dh6fed 6,23
Ha pedig a te szemed gonosz, a te egész tested sötét lesz. Ha azért a benned lévő világosság sötétség: mekkora akkor a sötétség?!
fa4dh6fed 6,24
Senki sem szolgálhat két úrnak. Mert vagy az egyiket gyűlöli és a másikat szereti; vagy az egyikhez ragaszkodik és a másikat megveti. Nem szolgálhattok Istennek és a Mammonnak.
fa4dh6fed 6,25
Azért azt mondom néktek: Ne aggodalmaskodjatok a ti éltetek felől, mit egyetek és mit igyatok; sem a ti testetek felől, mibe öltözködjetek. Avagy nem több-é az élet hogynem az eledel, és a test hogynem az öltözet?
fa4dh6fed 6,26
Tekintsetek az égi madarakra, hogy nem vetnek, nem aratnak, sem csűrbe nem takarnak; és a ti mennyei Atyátok eltartja azokat. Nem sokkal különbek vagytok-é azoknál?
fa4dh6fed 6,27
Kicsoda pedig az közületek, a ki aggodalmaskodásával megnövelheti termetét egy araszszal?
fa4dh6fed 6,28
Az öltözet felől is mit aggodalmaskodtok? Vegyétek eszetekbe a mező liliomait, mi módon növekednek: nem munkálkodnak, és nem fonnak;
fa4dh6fed 6,29
De mondom néktek, hogy Salamon minden dicsőségében sem öltözködött úgy, mint ezek közül egy.
fa4dh6fed 6,30
Ha pedig a mezőnek füvét, a mely ma van, és holnap kemenczébe vettetik, így ruházza az Isten; nem sokkal inkább-é titeket, ti kicsinyhitűek?
fa4dh6fed 6,31
Ne aggodalmaskodjatok tehát, és ne mondjátok: Mit együnk? vagy: Mit igyunk? vagy: Mivel ruházkodjunk?
fa4dh6fed 6,32
Mert mind ezeket a pogányok kérdezik. Mert jól tudja a ti mennyei Atyátok, hogy mind ezekre szükségetek van.
fa4dh6fed 6,33
Hanem keressétek először Istennek országát, és az ő igazságát; és ezek mind megadatnak néktek.
fa4dh6fed 6,34
Ne aggodalmaskodjatok tehát a holnap felől; mert a holnap majd aggodalmaskodik a maga dolgai felől. Elég minden napnak a maga baja.
fa4dh6fed 7,1
Ne ítéljetek, hogy ne ítéltessetek.
fa4dh6fed 7,2
Mert a milyen ítélettel ítéltek, olyannal ítéltettek, és a milyen mértékkel mértek, olyannal mérnek néktek.
fa4dh6fed 7,3
Miért nézed pedig a szálkát, a mely a te atyádfia szemében van, a gerendát pedig, a mely a te szemedben van, nem veszed észre?
fa4dh6fed 7,4
Avagy mi módon mondhatod a te atyádfiának: Hadd vessem ki a szálkát a te szemedből; holott ímé, a te szemedben gerenda van?
fa4dh6fed 7,5
Képmutató, vesd ki előbb a gerendát a te szemedből, és akkor gondolj arra, hogy kivessed a szálkát a te atyádfiának szeméből!
fa4dh6fed 7,6
Ne adjátok azt, a mi szent, az ebeknek, se gyöngyeiteket ne hányjátok a disznók elé, hogy meg ne tapossák azokat lábaikkal, és néktek fordulván, meg ne szaggassanak titeket.
fa4dh6fed 7,7
Kérjetek és adatik néktek; keressetek és találtok; zörgessetek és megnyittatik néktek.
fa4dh6fed 7,8
Mert a ki kér, mind kap; és a ki keres, talál; és a zörgetőnek megnyittatik.
fa4dh6fed 7,9
Avagy ki az az ember közületek, a ki, ha az ő fia kenyeret kér tőle, követ ád néki?
fa4dh6fed 7,10
És ha halat kér, vajjon kígyót ád-e néki?
fa4dh6fed 7,11
Ha azért ti gonosz létetekre tudtok a ti fiaitoknak jó ajándékokat adni, mennyivel inkább ád a ti mennyei Atyátok jókat azoknak, a kik kérnek tőle?!
fa4dh6fed 7,12
A mit akartok azért, hogy az emberek ti veletek cselekedjenek, mindazt ti is úgy cselekedjétek azokkal; mert ez a törvény és a próféták.
fa4dh6fed 7,13
Menjetek be a szoros kapun. Mert tágas az a kapu és széles az az út, a mely a veszedelemre visz, és sokan vannak, a kik azon járnak.
fa4dh6fed 7,14
Mert szoros az a kapu és keskeny az az út, a mely az életre visz, és kevesen vannak, a kik megtalálják azt.
fa4dh6fed 7,15
Őrizkedjetek pedig a hamis prófétáktól, a kik juhoknak ruhájában jőnek hozzátok, de belől ragadozó farkasok.
fa4dh6fed 7,16
Gyümölcseikről ismeritek meg őket. Vajjon a tövisről szednek-é szőlőt, vagy a bojtorjánról fügét?
fa4dh6fed 7,17
Ekképen minden jó fa jó gyümölcsöt terem; a romlott fa pedig rossz gyümölcsöt terem.
fa4dh6fed 7,18
Nem teremhet jó fa rossz gyümölcsöt; romlott fa sem teremhet jó gyümölcsöt.
fa4dh6fed 7,19
Minden fa, a mely nem terem jó gyümölcsöt, kivágattatik és tűzre vettetik.
fa4dh6fed 7,20
Azért az ő gyümölcseikről ismeritek meg őket.
fa4dh6fed 7,21
Nem minden, a ki ezt mondja nékem: Uram! Uram! megyen be a mennyek országába; hanem a ki cselekszi az én mennyei Atyám akaratát.
fa4dh6fed 7,22
Sokan mondják majd nékem ama napon: Uram! Uram! nem a te nevedben prófétáltunk-é, és nem a te nevedben űztünk-é ördögöket, és nem cselekedtünk-é sok hatalmas dolgot a te nevedben?
fa4dh6fed 7,23
És akkor vallást teszek majd nékik: Sohasem ismertelek titeket; távozzatok tőlem, ti gonosztevők.
fa4dh6fed 7,24
Valaki azért hallja én tőlem e beszédeket, és megcselekszi azokat, hasonlítom azt a bölcs emberhez, a ki a kősziklára építette az ő házát:
fa4dh6fed 7,25
És ömlött az eső, és eljött az árvíz, és fújtak a szelek, és beleütköztek abba a házba; de nem dőlt össze: mert a kősziklára építtetett.
fa4dh6fed 7,26
És valaki hallja én tőlem e beszédeket, és nem cselekszi meg azokat, hasonlatos lesz a bolond emberhez, a ki a fövényre építette házát:
fa4dh6fed 7,27
És ömlött az eső, és eljött az árvíz, és fújtak a szelek, és beleütköztek abba a házba; és összeomlott: és nagy lett annak romlása.
fa4dh6fed 7,28
És lőn, mikor elvégezte Jézus e beszédeket, álmélkodik vala a sokaság az ő tanításán:
fa4dh6fed 7,29
Mert úgy tanítja vala őket, mint a kinek hatalma van, és nem úgy, mint az írástudók.
fa4dh6fed 8,1
Mikor leszállott vala a hegyről, nagy sokaság követé őt.
fa4dh6fed 8,2
És ímé eljövén egy bélpoklos, leborula előtte, mondván: Uram, ha akarod, megtisztíthatsz engem.
fa4dh6fed 8,3
És kinyújtván kezét, megilleté őt Jézus, mondván: Akarom, tisztulj meg. És azonnal eltisztult annak poklossága.
fa4dh6fed 8,4
És monda néki Jézus: Meglásd, senkinek se szólj. Hanem eredj, mutasd meg magadat a papnak, és vidd fel az ajándékot, a melyet Mózes rendelt, bizonyságul nékik.
fa4dh6fed 8,5
Mikor pedig beméne Jézus Kapernaumba, egy százados méne hozzá, kérvén őt,
fa4dh6fed 8,6
És ezt mondván: Uram, az én szolgám otthon gutaütötten fekszik, és nagy kínokat szenved.
fa4dh6fed 8,7
És monda néki Jézus: Elmegyek és meggyógyítom őt.
fa4dh6fed 8,8
És felelvén a százados, monda: Uram, nem vagyok méltó, hogy az én hajlékomba jőjj; hanem csak szólj egy szót, és meggyógyul az én szolgám.
fa4dh6fed 8,9
Mert én is hatalmasság alá vetett ember vagyok, és vannak alattam vitézek; és mondom egyiknek: Eredj el, és elmegy; és a másiknak: Jöszte, és eljő; és az én szolgámnak: Tedd ezt, és megteszi.
fa4dh6fed 8,10
Jézus pedig, a mikor ezt hallá, elcsodálkozék, és monda az őt követőknek: Bizony mondom néktek, még az Izráelben sem találtam ilyen nagy hitet.
fa4dh6fed 8,11
De mondom néktek, hogy sokan eljőnek napkeletről és napnyugatról, és letelepednek Ábrahámmal, Izsákkal és Jákóbbal a mennyek országában:
fa4dh6fed 8,12
Ez ország fiai pedig kivettetnek a külső sötétségre; holott lészen sírás és fogaknak csikorgatása.
fa4dh6fed 8,13
És monda Jézus a századosnak: Eredj el, és legyen néked a te hited szerint. És meggyógyult annak szolgája abban az órában.
fa4dh6fed 8,14
És bemenvén Jézus a Péter házába, látá, hogy annak napa fekszik és lázas.
fa4dh6fed 8,15
És illeté annak kezét, és elhagyta őt a láz; és fölkele, és szolgála nékik.
fa4dh6fed 8,16
Az est beálltával pedig vivének hozzá sok ördöngőst, és egy szóval kiűzé a tisztátalan lelkeket, és meggyógyít vala minden beteget;
fa4dh6fed 8,17
Hogy beteljesedjék, a mit Ésaiás próféta mondott, így szólván: Ő vette el a mi erőtlenségünket, és ő hordozta a mi betegségünket.
fa4dh6fed 8,18
Látván pedig Jézus a nagy sokaságot maga körül, parancsolá, hogy menjenek a túlsó partra.
fa4dh6fed 8,19
És hozzámenvén egy írástudó, monda néki: Mester, követlek téged, akárhova mégy.
fa4dh6fed 8,20
És monda néki Jézus: A rókáknak vagyon barlangjok és az égi madaraknak fészkük; de az ember Fiának nincs hová fejét lehajtani.
fa4dh6fed 8,21
Egy másik pedig az ő tanítványai közül monda néki: Uram, engedd meg nékem, hogy előbb elmenjek és eltemessem az én atyámat.
fa4dh6fed 8,22
Jézus pedig monda néki: Kövess engem, és hagyd, hogy a halottak temessék el az ő halottaikat.
fa4dh6fed 8,23
És mikor a hajóra szállt vala, követék őt az ő tanítványai.
fa4dh6fed 8,24
És ímé nagy háborgás lőn a tengeren, annyira, hogy a hajót elborítják vala a hullámok; ő pedig aluszik vala.
fa4dh6fed 8,25
És az ő tanítványai hozzámenvén, felkölték őt, mondván: Uram, ments meg minket; mert elveszünk.
fa4dh6fed 8,26
És monda nékik: Mit féltek, óh kicsinyhitűek? Ekkor fölkelvén, megdorgálá a szeleket és a tengert, és lőn nagy csendesség.
fa4dh6fed 8,27
Az emberek pedig elcsodálkozának, mondván: Kicsoda ez, hogy mind a szelek, mind a tenger engednek néki.
fa4dh6fed 8,28
És a mikor eljutott vala a túlsó partra, a Gadarénusok tartományába, két ördöngős ment eléje, a sírboltokból kijövén, igen kegyetlenek, annyira, hogy senki sem mer vala elmenni azon az úton.
fa4dh6fed 8,29
És ímé kiáltának mondván: Mi közünk te veled Jézus, Istennek fia? Azért jöttél ide, hogy idő előtt meggyötörj minket?
fa4dh6fed 8,30
Tőlük távol pedig egy nagy disznónyáj legelészik vala.
fa4dh6fed 8,31
Az ördögök pedig kérik vala őt mondván: Ha kiűzesz minket, engedd meg nékünk, hogy ama disznónyájba mehessünk!
fa4dh6fed 8,32
És monda nékik: Menjetek. Azok pedig kimenvén, menének a disznónyájba: és ímé az egész disznónyáj a meredekről a tengerbe rohana, és oda vesze a vízben.
fa4dh6fed 8,33
A pásztorok pedig elfutának, és bemenvén a városba hírré adának mindent, azokat is, a mik az ördöngősökkel történtek vala.
fa4dh6fed 8,34
És ímé az egész város kiméne Jézus elébe; és mihelyt meglátták, kérék őt, hogy távozzék az ő határukból.
fa4dh6fed 9,1
És hajóra szállva átkele, és méne a maga városába.
fa4dh6fed 9,2
És ímé hoznak vala hozzá egy ágyban fekvő gutaütött embert. És látva Jézus azoknak hitét, monda a gutaütöttnek: Bízzál fiam! Megbocsáttattak néked a te bűneid.
fa4dh6fed 9,3
És ímé némelyek az írástudók közül mondának magukban: Ez káromlást szól.
fa4dh6fed 9,4
És Jézus, látva az ő gondolataikat, monda: Miért gondoltok gonoszt a ti szívetekben?
fa4dh6fed 9,5
Mert mi könnyebb, ezt mondani-é: Megbocsáttattak néked a te bűneid; vagy ezt mondani: Kelj föl és járj?
fa4dh6fed 9,6
Hogy pedig megtudjátok, hogy az ember Fiának van hatalma a földön a bűnöket megbocsátani (ekkor monda a gutaütöttnek): Kelj föl, vedd a te ágyadat, és eredj haza.
fa4dh6fed 9,7
És az felkelvén, haza méne.
fa4dh6fed 9,8
A sokaság pedig ezt látván, elálmélkodék, és dicsőíté az Istent, hogy ilyen hatalmat adott az embereknek.
fa4dh6fed 9,9
És mikor Jézus onnét tovább méne, láta egy embert ülni a vámszedő helyen, a kinek Máté volt a neve, és monda néki: Kövess engem! És az felkelvén, követé őt.
fa4dh6fed 9,10
És lőn, a mikor ő letelepedék a házban, ímé sok vámszedő és bűnös jött oda és letelepedtek Jézussal és az ő tanítványaival az asztalhoz.
fa4dh6fed 9,11
És látva ezt a farizeusok, mondának az ő tanítványainak: Miért eszik ez a ti Mesteretek a vámszedőkkel és bűnösökkel együtt?
fa4dh6fed 9,12
Jézus pedig ezt hallván, monda nékik: Nem az egészségeseknek van szüksége orvosra, hanem a betegeknek.
fa4dh6fed 9,13
Elmenvén pedig tanuljátok meg, mi az: Irgalmasságot akarok és nem áldozatot. Mert nem az igazakat hivogatni jöttem, hanem a bűnösöket a megtérésre.
fa4dh6fed 9,14
Akkor a János tanítványai jövének hozzá, mondván: Miért hogy mi és a farizeusok sokat bőjtölünk, a te tanítványaid pedig nem bőjtölnek?
fa4dh6fed 9,15
És monda nékik Jézus: Vajjon szomorkodhatik-é a násznép a míg velök van a vőlegény? de eljőnek a napok, a mikor elvétetik tőlök a vőlegény, és akkor bőjtölni fognak.
fa4dh6fed 9,16
Senki sem vet pedig új posztóból foltot az ócska ruhára; mert a mi azt kitoldaná, még elszakít a ruhából és nagyobb szakadás lesz.
fa4dh6fed 9,17
Új bort sem töltenek ó tömlőkbe; máskülönben a tömlők szétszakadoznak, és a bor kiömöl, a tömlők is elvesznek; hanem az új bort új tömlőkbe töltik, és mindkettő megmarad.
fa4dh6fed 9,18
Mikor ezeket mondá nékik, ímé egy főember eljövén leborula 43. előtte, mondván: Az én leányom épen most halt meg; de jer, vesd reá kezedet, és megelevenedik.
fa4dh6fed 9,19
És felkelvén Jézus követé őt tanítványaival együtt.
fa4dh6fed 9,20
És ímé, egy asszony, a ki tizenkét év óta vérfolyásban szenved vala, hozzájárulván hátulról, illeté az ő ruhájának szegélyét.
fa4dh6fed 9,21
Mert ezt mondja vala magában: Ha csak ruháját illetem is, meggyógyulok.
fa4dh6fed 9,22
Jézus pedig megfordulván és reá tekintvén, monda: Bízzál leányom; a te hited megtartott téged. És meggyógyult az asszony abban az órában.
fa4dh6fed 9,23
És Jézus a főember házához érvén, látván a sípolókat és a tolongó sokaságot,
fa4dh6fed 9,24
Monda nékik: Menjetek el innen, mert a leányzó nem halt meg, hanem aluszik. És kinevették őt.
fa4dh6fed 9,25
Mikor pedig a sokaság eltávolíttaték, bemenvén, megfogá annak kezét, és a leányzó felkelt.
fa4dh6fed 9,26
És elterjede ez a hír abban az egész tartományban.
fa4dh6fed 9,27
És mikor Jézus tovább ment onnét, két vak követé őt, kiáltozva és ezt mondva: Könyörülj rajtunk, Dávidnak fia!
fa4dh6fed 9,28
Mikor pedig beméne a házba, oda menének hozzá a vakok, és monda nékik Jézus: Hiszitek-é, hogy én azt megcselekedhetem? Mondának néki: Igen, Uram.
fa4dh6fed 9,29
Akkor illeté az ő szemeiket, mondván: Legyen néktek a ti hitetek szerint.
fa4dh6fed 9,30
És megnyilatkozának azoknak szemei; és rájok parancsola Jézus, mondván: Meglássátok, senki meg ne tudja!
fa4dh6fed 9,31
Azok pedig kimenvén, elterjeszték az ő hírét abban az egész tartományban.
fa4dh6fed 9,32
Mikor pedig azok elmentek vala, ímé egy ördöngős néma embert hozának néki.
fa4dh6fed 9,33
És az ördögöt kiűzvén, megszólalt a néma; és a sokaság csudálkozik vala, mondván: Soha nem láttak ilyet Izráelben!
fa4dh6fed 9,34
A farizeusok pedig ezt mondják vala: Az ördögök fejedelme által űzi ki az ördögöket.
fa4dh6fed 9,35
És körüljárja vala Jézus a városokat mind, és a falvakat, tanítván azoknak zsinagógáiban, és hirdetvén az Isten országának evangyéliomát, és gyógyítván mindenféle betegséget és mindenféle erőtelenséget a nép között.
fa4dh6fed 9,36
Mikor pedig látta vala a sokaságot, könyörületességre indula rajtok, mert el voltak gyötörve és szétszórva, mint a pásztor nélkül való juhok.
fa4dh6fed 9,37
Akkor monda az ő tanítványainak: Az aratni való sok, de a munkás kevés.
fa4dh6fed 9,38
Kérjétek azért az aratásnak Urát, hogy küldjön munkásokat az ő aratásába.
fa4dh6fed 10,1
És előszólítván tizenkét tanítványát, hatalmat ada nékik a tisztátalan lelkek felett, hogy kiűzzék azokat, és gyógyítsanak minden betegséget és minden erőtelenséget.
fa4dh6fed 10,2
A tizenkét apostol nevei pedig ezek: Első Simon, a kit Péternek hívnak, és András, az ő testvére; Jakab, a Zebedeus fia, és János az ő testvére;
fa4dh6fed 10,3
Filep és Bertalan; Tamás és Máté, a vámszedő; Jakab, az Alfeus fia, és Lebbeus, a kit Taddeusnak hívtak;
fa4dh6fed 10,4
Simon a kananita, és Judás, az Iskariotes, a ki el is árulta őt.
fa4dh6fed 10,5
Ezt a tizenkettőt küldé ki Jézus, és megparancsolá nékik, mondván: Pogányok útjára ne menjetek, és Samaritánusok városába ne menjetek be;
fa4dh6fed 10,6
Hanem menjetek inkább Izráel házának eltévelyedett juhaihoz.
fa4dh6fed 10,7
Elmenvén pedig prédikáljatok, mondván: Elközelített a mennyeknek országa.
fa4dh6fed 10,8
Betegeket gyógyítsatok, poklosokat tisztítsatok, halottakat támasszatok, ördögöket űzzetek. Ingyen vettétek, ingyen adjátok.
fa4dh6fed 10,9
Ne szerezzetek aranyat, se ezüstöt, se réz-pénzt a ti erszényetekbe,
fa4dh6fed 10,10
Se útitáskát, se két ruhát, se sarut, se pálczát; mert méltó a munkás az ő táplálékára.
fa4dh6fed 10,11
A mely városba vagy faluba pedig bementek, tudakozzátok meg, ki abban méltó; és ott maradjatok, a míg tovább mehettek.
fa4dh6fed 10,12
Ha pedig bementek a házba, köszöntsétek azt.
fa4dh6fed 10,13
És ha méltó a ház, szálljon a ti békességtek reá; ha pedig nem méltó, a ti békességtek rátok térjen vissza.
fa4dh6fed 10,14
És ha valaki nem fogad be titeket, és nem hallgatja a ti beszédeteket, mikor kimentek abból a házból, vagy városból, lábaitok porát is verjétek le.
fa4dh6fed 10,15
Bizony mondom néktek: Az ítélet napján könnyebb lesz a Sodoma és Gomora földjének dolga, mint annak a városnak.
fa4dh6fed 10,16
Ímé, én elbocsátlak titeket, mint juhokat a farkasok közé; legyetek azért okosak mint a kígyók, és szelidek mint a galambok.
fa4dh6fed 10,17
De óvakodjatok az emberektől; mert törvényszékekre adnak titeket és az ő gyülekezeteikben megostoroznak titeket;
fa4dh6fed 10,18
És helytartók és királyok elé visznek titeket érettem, bizonyságul ő magoknak és a pogányoknak.
fa4dh6fed 10,19
De mikor átadnak titeket, ne aggodalmaskodjatok, mi módon vagy mit szóljatok; mert megadatik néktek abban az órában, mit mondjatok.
fa4dh6fed 10,20
Mert nem ti vagytok, a kik szóltok, hanem a ti Atyátoknak Lelke az, a ki szól ti bennetek.
fa4dh6fed 10,21
Halálra adja pedig testvér testvérét, atya gyermekét; támadnak magzatok szüleik ellen, és megöletik őket.
fa4dh6fed 10,22
És gyűlöletesek lesztek, mindenki előtt az én nevemért; de a ki mindvégig megáll, az megtartatik.
fa4dh6fed 10,23
Mikor pedig abban a városban üldöznek titeket, szaladjatok a másikba. Mert bizony mondom néktek: be sem járjátok Izráel városait, míg az embernek Fia eljövend.
fa4dh6fed 10,24
Nem fölebbvaló a tanítvány a tanítónál, sem a szolga az ő uránál.
fa4dh6fed 10,25
Elég a tanítványnak, ha olyan mint a mestere, és a szolga mint az ő Ura. Ha a házigazdát Belzebubnak hívták, mennyivel inkább az ő házanépét?!
fa4dh6fed 10,26
Azért ne féljetek tőlök. Mert nincs oly rejtett dolog, a mi napfényre ne jőne; és oly titok, a mi ki ne tudódnék.
fa4dh6fed 10,27
A mit néktek a sötétben mondok, a világosságban mondjátok; és a mit fülbe súgva hallotok, a háztetőkről hirdessétek.
fa4dh6fed 10,28
És ne féljetek azoktól, a kik a testet ölik meg, a lelket pedig meg nem ölhetik; hanem attól féljetek inkább, a ki mind a lelket, mind a testet elvesztheti a gyehennában.
fa4dh6fed 10,29
Nemde, két verebecskét meg lehet venni egy kis fillérért? És egy sem esik azok közül a földre a ti Atyátok akarata nélkül!
fa4dh6fed 10,30
Néktek pedig még a fejetek hajszálai is mind számon vannak.
fa4dh6fed 10,31
Ne féljetek azért; ti sok verebecskénél drágábbak vagytok.
fa4dh6fed 10,32
Valaki azért vallást tesz én rólam az emberek előtt, én is vallást teszek arról az én mennyei Atyám előtt;
fa4dh6fed 10,33
A ki pedig megtagad engem az emberek előtt, én is megtagadom azt az én mennyei Atyám előtt.
fa4dh6fed 10,34
Ne gondoljátok, hogy azért jöttem, hogy békességet bocsássak e földre; nem azért jöttem, hogy békességet bocsássak, hanem hogy fegyvert.
fa4dh6fed 10,35
Mert azért jöttem, hogy meghasonlást támaszszak az ember és az ő atyja, a leány és az ő anyja, a meny és az ő napa közt;
fa4dh6fed 10,36
És hogy az embernek ellensége legyen az ő házanépe.
fa4dh6fed 10,37
A ki inkább szereti atyját és anyját, hogynem engemet, nem méltó én hozzám; és a ki inkább szereti fiát és leányát, hogynem engemet, nem méltó én hozzám.
fa4dh6fed 10,38
És a ki föl nem veszi az ő keresztjét és úgy nem követ engem, nem méltó én hozzám.
fa4dh6fed 10,39
A ki megtalálja az ő életét, elveszti azt; és a ki elveszti az ő életét én érettem, megtalálja azt.
fa4dh6fed 10,40
A ki titeket befogad, engem fogad be; és a ki engem befogad, azt fogadja be, a ki engem küldött.
fa4dh6fed 10,41
A ki befogadja a prófétát próféta nevében, prófétának jutalmát veszi; és a ki befogadja az igazat igaznak nevében, igaznak jutalmát veszi;
fa4dh6fed 10,42
És a ki inni ád egynek e kicsinyek közül, csak egy pohár hideg vizet tanítvány nevében, bizony mondom néktek, el nem vesztheti jutalmát.
fa4dh6fed 11,1
És lőn, mikor elvégezé Jézus a tizenkét tanítványának adott utasítást, elméne onnan, hogy tanítson és prédikáljon azoknak városaiban.
fa4dh6fed 11,2
János pedig, mikor meghallotta a fogságban a Krisztus cselekedeteit, elküldvén kettőt az ő tanítványai közül,
fa4dh6fed 11,3
Monda néki: Te vagy-é az, a ki eljövendő, vagy mást várjunk?
fa4dh6fed 11,4
És felelvén Jézus, monda nékik: Menjetek el és jelentsétek Jánosnak, a miket hallotok és láttok:
fa4dh6fed 11,5
A vakok látnak, és a sánták járnak; a poklosok megtisztulnak és a siketek hallanak; a halottak föltámadnak, és a szegényeknek evangyéliom hirdettetik;
fa4dh6fed 11,6
És boldog, a ki én bennem meg nem botránkozik.
fa4dh6fed 11,7
Mikor pedig azok elmentek vala, szólni kezde Jézus a sokaságnak Jánosról: Mit látni mentetek ki a pusztába? Nádszálat-é, a mit a szél hajtogat?
fa4dh6fed 11,8
Hát mit látni mentetek ki? Puha ruhába öltözött embert-é? Ímé a kik puha ruhákat viselnek, a királyok palotáiban vannak.
fa4dh6fed 11,9
Hát mit látni mentetek ki? Prófétát-é? Bizony, mondom néktek, prófétánál is nagyobbat!
fa4dh6fed 11,10
Mert ő az, a kiről meg van írva: Ímé én elküldöm az én követemet a te orczád előtt, a ki megkészíti előtted a te útadat.
fa4dh6fed 11,11
Bizony mondom néktek: az asszonyoktól szülöttek között nem támadott nagyobb Keresztelő Jánosnál; de a ki legkisebb a mennyeknek országában, nagyobb nálánál.
fa4dh6fed 11,12
A Keresztelő János idejétől fogva pedig mind mostanig erőszakoskodnak a mennyek országáért, és az erőszakoskodók ragadják el azt.
fa4dh6fed 11,13
Mert a próféták mindnyájan és a törvény Jánosig prófétáltak vala.
fa4dh6fed 11,14
És, ha be akarjátok venni, Illés ő, a ki eljövendő vala.
fa4dh6fed 11,15
A kinek van füle a hallásra, hallja.
fa4dh6fed 11,16
De kihez hasonlítsam ezt a nemzetséget? Hasonlatos a gyermekekhez, a kik a piaczon ülnek, és kiáltoznak az ő társaiknak,
fa4dh6fed 11,17
És ezt mondják: Sípoltunk néktek, és nem tánczoltatok; siralmas énekeket énekeltünk néktek, és nem sírtatok.
fa4dh6fed 11,18
Mert eljött János, a ki sem eszik, sem iszik, és azt mondják: Ördög van benne.
fa4dh6fed 11,19
Eljött az embernek Fia, a ki eszik és iszik, és ezt mondják: Ímé a nagy étü és részeges ember, a vámszedők és bűnösök barátja! És igazoltaték a bölcseség az ő fiaitól.
fa4dh6fed 11,20
Ekkor elkezdé szemökre hányni ama városoknak, a melyekben legtöbb csodái lőnek, hogy nem tértek vala meg:
fa4dh6fed 11,21
Jaj néked Korazin! Jaj néked Bethsaida! Mert ha Tirusban és Sidonban történnek vala azok a csodák, a melyek bennetek lőnek, rég megtértek volna gyászruhában és hamuban.
fa4dh6fed 11,22
De mondom néktek: Tirusnak és Sidonnak könnyebb dolga lesz az ítélet napján, hogynem néktek.
fa4dh6fed 11,23
Te is Kapernaum, a ki az égig felmagasztaltattál, a pokolig fogsz megaláztatni; mert ha Sodomában történnek vala azok a csodák, a melyek te benned lőnek, mind e mai napig megmaradt volna.
fa4dh6fed 11,24
De mondom néktek, hogy Sodoma földének könnyebb dolga lesz az ítélet napján, hogynem néked.
fa4dh6fed 11,25
Abban az időben szólván Jézus, monda: Hálákat adok néked, Atyám, mennynek és földnek Ura, hogy elrejtetted ezeket a bölcsek és az értelmesek elől, és a kisdedeknek megjelentetted.
fa4dh6fed 11,26
Igen, Atyám, mert így volt kedves te előtted.
fa4dh6fed 11,27
Mindent nékem adott át az én Atyám, és senki sem ismeri a Fiút, csak az Atya; az Atyát sem ismeri senki, csak a Fiú, és a kinek a Fiú akarja megjelenteni.
fa4dh6fed 11,28
Jőjjetek én hozzám mindnyájan, a kik megfáradtatok és megterheltettetek, és én megnyugosztlak titeket.
fa4dh6fed 11,29
Vegyétek föl magatokra az én igámat, és tanuljátok meg tőlem, hogy én szelid és alázatos szívű vagyok: és nyugalmat találtok a ti lelkeiteknek.
fa4dh6fed 11,30
Mert az én igám gyönyörűséges, és az én terhem könnyű.
fa4dh6fed 12,1
Abban az időben a vetéseken át haladt Jézus szombatnapon; tanítványai pedig megéheztek, és kezdték a kalászokat tépni és enni.
fa4dh6fed 12,2
Látván pedig ezt a farizeusok, mondának néki: Ímé a te tanítványaid azt cselekszik, a mit nem szabad szombatnapon cselekedni.
fa4dh6fed 12,3
Ő pedig monda nékik: Nem olvastátok-é, mit cselekedett Dávid, mikor megéhezett vala ő és a kik vele valának?
fa4dh6fed 12,4
Hogyan ment be az Isten házába, és ette meg a szentelt kenyereket, a melyeket nem vala szabad megennie néki, sem azoknak, a kik ő vele valának, hanem csak a papoknak?
fa4dh6fed 12,5
Vagy nem olvastátok-é a törvényben, hogy szombatnapon megtörik a papok a szombatot a templomban és nem vétkeznek?
fa4dh6fed 12,6
Mondom pedig néktek, hogy a templomnál nagyobb van itt.
fa4dh6fed 12,7
Ha pedig tudnátok, mi ez: Irgalmasságot akarok és nem áldozatot, nem kárhoztattátok volna az ártatlanokat.
fa4dh6fed 12,8
Mert a szombatnak is Ura az embernek Fia.
fa4dh6fed 12,9
És távozván onnan, méne az ő zsinagógájukba.
fa4dh6fed 12,10
És ímé, vala ott egy elszáradt kezű ember. És megkérdék őt, mondván: Ha szabad-é szombatnapon gyógyítani? hogy vádolhassák őt.
fa4dh6fed 12,11
Ő pedig monda nékik: Kicsoda közületek az az ember, a kinek van egy juha, és ha az szombatnapon a verembe esik, meg nem ragadja és ki nem vonja azt?
fa4dh6fed 12,12
Mennyivel drágább pedig az ember a juhnál! Szabad tehát szombatnapon jót cselekedni.
fa4dh6fed 12,13
Akkor monda annak az embernek: Nyújtsd ki a kezedet. És kinyújtá, és olyan éppé lőn, mint a másik.
fa4dh6fed 12,14
A farizeusok pedig kimenvén, tanácsot tartának ellene, hogyan veszíthetnék el őt.
fa4dh6fed 12,15
Jézus pedig észrevévén ezt, eltávozék onnan. És követé őt nagy sokaság, és ő meggyógyítja vala mindnyájokat;
fa4dh6fed 12,16
És megfenyegeté őket, hogy őt ismertté ne tegyék;
fa4dh6fed 12,17
Hogy beteljesedjék Ésaiás próféta mondása, a ki így szólt:
fa4dh6fed 12,18
Ímé az én szolgám, a kit választottam; az én szerelmesem, a kiben az én lelkem kedvét lelé; lelkemet adom ő belé, és ítéletet hirdet a pogányoknak.
fa4dh6fed 12,19
Nem verseng, és nem kiált; az utczákon senki nem hallja szavát.
fa4dh6fed 12,20
A megrepedezett nádat nem töri el, és a pislogó gyertyabelet nem oltja ki, mígnem diadalomra viszi az ítéletet.
fa4dh6fed 12,21
És az ő nevében reménykednek majd a pogányok.
fa4dh6fed 12,22
Akkor egy vak és néma ördöngőst hoztak ő eléje; és meggyógyítá azt, annyira, hogy a vak és néma mind beszél, mind lát vala.
fa4dh6fed 12,23
És elálmélkodék az egész sokaság, és monda: Vajjon nem ez-é Dávidnak ama Fia?
fa4dh6fed 12,24
A farizeusok pedig ezt hallván, mondának: Ez nem űzi ki az ördögöket, hanemha Belzebubbal, az ördögök fejedelmével.
fa4dh6fed 12,25
Jézus pedig, tudva az ő gondolataikat, monda nékik: Minden ország, a mely magával meghasonlik, elpusztul; és egy város vagy háznép sem állhat meg, a mely meghasonlik magával.
fa4dh6fed 12,26
Ha pedig a Sátán a Sátánt űzi ki, önmagával hasonlott meg; mimódon állhat meg tehát az ő országa?
fa4dh6fed 12,27
És ha én Belzebub által űzöm ki az ördögöket, a ti fiaitok ki által űzik ki? Azért ők magok lesznek a ti bíráitok.
fa4dh6fed 12,28
Ha pedig én Istennek Lelke által űzöm ki az ördögöket, akkor kétség nélkül elérkezett hozzátok az Isten országa.
fa4dh6fed 12,29
Avagy mi módon mehet be valaki a hatalmasnak házába és rabolhatja el annak kincseit, hanemha megkötözi előbb a hatalmast és akkor rabolja ki annak házát?
fa4dh6fed 12,30
A ki velem nincsen, ellenem van; és a ki velem nem gyűjt, tékozol.
fa4dh6fed 12,31
Azt mondom azért néktek: Minden bűn és káromlás megbocsáttatik az embereknek; de a Lélek káromlása nem bocsáttatik meg az embereknek.
fa4dh6fed 12,32
Még a ki az ember Fia ellen szól, annak is megbocsáttatik; de a ki a Szent Lélek ellen szól, annak sem ezen, sem a más világon meg nem bocsáttatik.
fa4dh6fed 12,33
Vagy legyetek jó fák, és teremjetek jó gyümölcsöt, vagy legyetek romlott fák, és teremjetek romlott gyümölcsöt; mert gyümölcséről ismerik meg a fát.
fa4dh6fed 12,34
Mérges kígyóknak fajzatai, mi módon szólhattok jókat, holott gonoszak vagytok? Mert a szívnek teljességéből szól a száj.
fa4dh6fed 12,35
A jó ember az ő szívének jó kincseiből hozza elő a jókat; és a gonosz ember az ő szívének gonosz kincseiből hozza elő a gonoszokat.
fa4dh6fed 12,36
De mondom néktek: Minden hivalkodó beszédért, a mit beszélnek az emberek, számot adnak majd az ítélet napján.
fa4dh6fed 12,37
Mert a te beszédidből ismertetel igaznak, és a te beszédidből ismertetel hamisnak.
fa4dh6fed 12,38
Ekkor felelének néki némelyek az írástudók és farizeusok közül, mondván: Mester, jelt akarnánk látni te tőled.
fa4dh6fed 12,39
Ő pedig felelvén, monda nékik: E gonosz és parázna nemzetség jelt kiván; és nem adatik jel néki, hanemha Jónás prófétának jele.
fa4dh6fed 12,40
Mert a miképen Jónás három éjjel és három nap volt a czethal gyomrában, azonképen az embernek Fia is három nap és három éjjel lesz a föld gyomrában.
fa4dh6fed 12,41
Ninive férfiai az ítéletkor együtt támadnak majd fel ezzel a nemzetséggel, és kárhoztatják ezt: mivelhogy ők megtértek a Jónás prédikálására; és ímé nagyobb van itt Jónásnál.
fa4dh6fed 12,42
Délnek királyné asszonya felkél majd az ítéletkor e nemzetséggel együtt, és kárhoztatja ezt: mert ő eljött a földnek széléről, hogy hallhassa a Salamon bölcseségét; és ímé, nagyobb van itt Salamonnál.
fa4dh6fed 12,43
Mikor pedig a tisztátalan lélek kimegy az emberből, víz nélkül való helyeken jár, nyugalmat keresve, és nem talál:
fa4dh6fed 12,44
Akkor ezt mondja: Visszatérek az én házamba, a honnét kijöttem. És oda menvén, üresen, kisöpörve és fölékesítve találja azt.
fa4dh6fed 12,45
Akkor elmegy és vesz maga mellé más hét lelket, gonoszabbakat ő magánál, és bemenvén, ott lakoznak; és ennek az embernek utolsó állapotja gonoszabb lesz az elsőnél. Így lesz ezzel a gonosz nemzetséggel is.
fa4dh6fed 12,46
Mikor pedig még szóla a sokaságnak, ímé az ő anyja és az ő testvérei állanak vala odakünn, akarván ő vele szólni.
fa4dh6fed 12,47
És monda néki valaki: Ímé a te anyád és testvéreid odakünn állanak, és szólni akarnak veled.
fa4dh6fed 12,48
Ő pedig felelvén, monda a hozzá szólónak: Kicsoda az én anyám; és kik az én testvéreim?
fa4dh6fed 12,49
És kinyujtván kezét az ő tanítványaira, monda: Ímé az én anyám és az én testvéreim!
fa4dh6fed 12,50
Mert a ki cselekszi az én mennyei Atyám akaratát, az nékem fitestvérem, nőtestvérem és anyám.
fa4dh6fed 13,1
Azon a napon kimenvén Jézus a házból, leüle a tenger mellett.
fa4dh6fed 13,2
És nagy sokaság gyülekezék ő hozzá, annyira, hogy ő a hajóba méne leülni; az egész sokaság pedig a parton áll vala.
fa4dh6fed 13,3
És sokat beszéle nékik példázatokban, mondván: Ímé kiméne a magvető vetni,
fa4dh6fed 13,4
És a mikor ő vet vala, némely mag az útfélre esék; és eljövén a madarak, elkapdosák azt.
fa4dh6fed 13,5
Némely pedig a köves helyre esék, a hol nem sok földje vala; és hamar kikele, mivelhogy nem vala mélyen a földben.
fa4dh6fed 13,6
De mikor a nap felkelt, elsüle; és mivelhogy gyökere nem vala, elszáradott.
fa4dh6fed 13,7
Némely pedig a tövisek közé esék, és a tövisek felnevekedvén, megfojták azt.
fa4dh6fed 13,8
Némely pedig a jó földbe esék, és gyümölcsöt terme, némely száz annyit, némely hatvan annyit, némely pedig harmincz annyit.
fa4dh6fed 13,9
A kinek van füle a hallásra, hallja.
fa4dh6fed 13,10
A tanítványok pedig hozzámenvén, mondának néki: Miért szólasz nékik példázatokban?
fa4dh6fed 13,11
Ő pedig felelvén, monda nékik: Mert néktek megadatott, hogy érthessétek a mennyek országának titkait, ezeknek pedig nem adatott meg.
fa4dh6fed 13,12
Mert a kinek van, annak adatik, és bővölködik; de a kinek nincs, az is elvétetik tőle, a mije van.
fa4dh6fed 13,13
Azért szólok velök példázatokban, mert látván nem látnak, és hallván nem hallanak, sem nem értenek.
fa4dh6fed 13,14
És beteljesedék rajtok Ésaiás jövendölése, a mely ezt mondja: Hallván halljatok, és ne értsetek; és látván lássatok, és ne ismerjetek:
fa4dh6fed 13,15
Mert megkövéredett e népnek szíve, és füleikkel nehezen hallottak, és szemeiket behunyták; hogy valami módon ne lássanak szemeikkel, és ne halljanak füleikkel, és ne értsenek szívükkel, és meg ne térjenek, és meg ne gyógyítsam őket.
fa4dh6fed 13,16
A ti szemeitek pedig boldogok, hogy látnak; és a ti füleitek, hogy hallanak.
fa4dh6fed 13,17
Mert bizony mondom néktek, hogy sok próféta és igaz kívánta látni, a miket ti láttok, és nem látták; és hallani, a miket ti hallotok, és nem hallották.
fa4dh6fed 13,18
Ti halljátok meg azért a magvető példázatát.
fa4dh6fed 13,19
Ha valaki hallja az ígét a mennyeknek országáról és nem érti, eljő a gonosz és elkapja azt, a mi annak szívébe vettetett vala. Ez az, a mely az útfélre esett.
fa4dh6fed 13,20
A mely pedig a köves helyre esett, ez az, a ki hallja az ígét, és mindjárt örömmel fogadja;
fa4dh6fed 13,21
De nincs gyökere benne, hanem csak ideig való; mihelyt pedig nyomorgatás vagy üldözés támad az íge miatt, azonnal megbotránkozik.
fa4dh6fed 13,22
A mely pedig a tövisek közé esett, ez az, a ki hallja az ígét, de e világnak gondja és a gazdagságnak csalárdsága elfojtja az ígét, és gyümölcsöt nem terem.
fa4dh6fed 13,23
A mely pedig a jó földbe esett, ez az, a ki hallja és érti az ígét; a ki gyümölcsöt is terem, és terem némely száz annyit, némely hatvan annyit, némely pedig harmincz annyit.
fa4dh6fed 13,24
Más példázatot is adott eléjök, mondván: Hasonlatos a mennyeknek országa az emberhez, a ki az ő földébe jó magot vetett;
fa4dh6fed 13,25
De mikor az emberek alusznak vala, eljöve az ő ellensége és konkolyt vete a búza közé, és elméne.
fa4dh6fed 13,26
Mikor pedig felnevekedék a vetés, és gyümölcsöt terme, akkor meglátszék a konkoly is.
fa4dh6fed 13,27
A gazda szolgái pedig előállván, mondának néki: Uram, avagy nem tiszta magot vetettél-e a te földedbe? honnan van azért benne a konkoly?
fa4dh6fed 13,28
Ő pedig monda nékik: Valamely ellenség cselekedte azt. A szolgák pedig mondának néki: Akarod-é tehát, hogy elmenvén, összeszedjük azokat?
fa4dh6fed 13,29
Ő pedig monda: Nem. Mert a mikor összeszeditek a konkolyt, azzal együtt netalán a búzát is kiszaggatjátok.
fa4dh6fed 13,30
Hagyjátok, hogy együtt nőjjön mind a kettő az aratásig, és az aratás idején azt mondom majd az aratóknak: Szedjétek össze először a konkolyt, és kössétek kévékbe, hogy megégessétek; a búzát pedig takarítsátok az én csűrömbe.
fa4dh6fed 13,31
Más példázatot is adott eléjök, mondván: Hasonlatos a mennyeknek országa a mustármaghoz, a melyet vévén az ember, elvete az ő mezejében;
fa4dh6fed 13,32
A mely kisebb ugyan minden magnál; de a mikor felnő, nagyobb a veteményeknél, és fává lesz, annyira, hogy reá szállanak az égi madarak, és fészket raknak ágain.
fa4dh6fed 13,33
Más példázatot is mondott nékik: Hasonlatos a mennyeknek országa a kovászhoz, a melyet vévén az asszony, három mércze lisztbe elegyíte, mígnem az egész megkele.
fa4dh6fed 13,34
Mind ezeket példázatokban mondá Jézus a sokaságnak, és példázat nélkül semmit sem szóla nékik,
fa4dh6fed 13,35
Hogy beteljék a mit a próféta szólott, mondván: Megnyitom az én számat példázatokra; és kitárom, amik e világ alapítása óta rejtve valának.
fa4dh6fed 13,36
Ekkor elbocsátván a sokaságot, beméne Jézus a házba. És az ő tanítványai hozzámenének, mondván: Magyarázd meg nékünk a szántóföld konkolyáról való példázatot.
fa4dh6fed 13,37
Ő pedig felelvén monda nékik: A ki a jó magot veti, az az embernek Fia;
fa4dh6fed 13,38
A szántóföld pedig a világ; a jó mag az Isten országának fiai; a konkoly pedig a gonosznak fiai.
fa4dh6fed 13,39
Az ellenség pedig, a ki a konkolyt vetette, az ördög; az aratás pedig a világ vége; az aratók pedig az angyalok.
fa4dh6fed 13,40
A miképen azért összegyűjtik a konkolyt és megégetik: akképen lesz a világnak végén.
fa4dh6fed 13,41
Az embernek Fia elküldi az ő angyalait, és az ő országából összegyűjtik a botránkozásokat mind, és azokat is, a kik gonoszságot cselekesznek,
fa4dh6fed 13,42
És bevetik őket a tüzes kemenczébe: ott lészen sírás és fogcsikorgatás.
fa4dh6fed 13,43
Akkor az igazak fénylenek, mint a nap, az ő Atyjoknak országában. A kinek van füle a hallásra, hallja.
fa4dh6fed 13,44
Ismét hasonlatos a mennyeknek országa a szántóföldben elrejtett kincshez, a melyet megtalálván az ember, elrejté azt; és a felett való örömében elmegy és eladván mindenét a mije van, megveszi azt a szántóföldet.
fa4dh6fed 13,45
Ismét hasonlatos a mennyeknek országa a kereskedőhöz, a ki igazgyöngyöket keres;
fa4dh6fed 13,46
A ki találván egy drágagyöngyre, elméne, és mindenét eladván a mije volt, megvevé azt.
fa4dh6fed 13,47
Szintén hasonlatos a mennyeknek országa a tengerbe vetett gyalomhoz, a mely mindenféle fajtát összefogott;
fa4dh6fed 13,48
Melyet, minekutána megtelt, a partra vontak a halászok, és leülvén, a jókat edényekbe gyűjtötték, a hitványakat pedig kihányták.
fa4dh6fed 13,49
Így lesz a világ végén is: Eljőnek majd az angyalok, és kiválasztják a gonoszokat az igazak közül.
fa4dh6fed 13,50
És a tüzes kemenczébe vetik őket; ott lészen sírás és fogcsikorgatás.
fa4dh6fed 13,51
Monda nékik Jézus: Megértettétek-é mindezeket? Mondának néki: Megértettük Uram.
fa4dh6fed 13,52
Ő pedig monda nékik: Annakokáért minden írástudó, a ki a mennyeknek országa felől megtaníttatott, hasonlatos az olyan gazdához, a ki ót és újat hoz elő az ő éléstárából.
fa4dh6fed 13,53
És lőn, a mikor elvégzé Jézus ezeket a példázatokat, elméne onnan.
fa4dh6fed 13,54
És hazájába érve, tanítja vala őket az ő zsinagógájukban, annyira, hogy álmélkodnak és ezt mondják vala: Honnét van ebben ez a bölcseség és az erők?
fa4dh6fed 13,55
Nem ez-é amaz ácsmesternek fia? Nem az ő anyját hívják-é Máriának, és az ő testvéreit Jakabnak, Józsénak, Simonnak és Júdásnak?
fa4dh6fed 13,56
És az ő nőtestvérei is nem mind minálunk vannak-é? Honnét vannak tehát ennél mindezek?
fa4dh6fed 13,57
És megbotránkoznak vala ő benne. Jézus pedig monda nékik: Nincsen próféta tisztesség nélkül, hanem csak az ő hazájában és házában.
fa4dh6fed 13,58
Nem is tőn ott sok csodát, az ő hitetlenségök miatt.
fa4dh6fed 14,1
Abban az időben hírét hallá Heródes negyedes fejedelem Jézusnak,
fa4dh6fed 14,2
És monda szolgáinak: Ez ama Keresztelő János; ő támadt fel a halálból, és azért működnek benne az erők.
fa4dh6fed 14,3
Mert Heródes elfogatta vala Jánost, és megkötöztetvén, tömlöczbe vetette vala Heródiásért, az ő testvérének, Fülöpnek feleségéért.
fa4dh6fed 14,4
Mert ezt mondja vala néki János: Nem szabad néked ővele élned.
fa4dh6fed 14,5
De mikor meg akarta öletni, félt a sokaságtól, mert mint egy prófétát úgy tartják vala őt.
fa4dh6fed 14,6
Hanem mikor a Heródes születése napját ünnepelék, tánczola a Heródiás leánya ő előttük, és megtetszék Heródesnek;
fa4dh6fed 14,7
Azért esküvéssel fogadá, hogy a mit kér, megadja néki.
fa4dh6fed 14,8
A leány pedig, anyja rábeszélésére, monda: Add ide nékem egy tálban a Keresztelő János fejét.
fa4dh6fed 14,9
És megszomorodék a király, de esküjéért és a vendégek miatt parancsolá, hogy adják oda.
fa4dh6fed 14,10
És elküldvén, fejét véteté Jánosnak a tömlöczben.
fa4dh6fed 14,11
És előhozák az ő fejét egy tálban, és adák a leánynak; az pedig vivé az ő anyjának.
fa4dh6fed 14,12
És előjövén az ő tanítványai, elvivék a testet, és eltemeték azt; és elmenvén, megjelenték Jézusnak.
fa4dh6fed 14,13
És mikor ezt meghallotta Jézus, elméne onnét hajón egy puszta helyre egyedül. A sokaság pedig ezt hallva, gyalog követé őt a városokból.
fa4dh6fed 14,14
És kimenvén Jézus, láta nagy sokaságot, és megszáná őket, és azoknak betegeit meggyógyítá.
fa4dh6fed 14,15
Mikor pedig estveledék, hozzá menének az ő tanítványai, mondván: Puszta hely ez, és az idő már elmúlt; bocsásd el a sokaságot, hogy menjenek el a falvakba és vegyenek magoknak eleséget.
fa4dh6fed 14,16
Jézus pedig monda nékik: Nem szükség elmenniök; adjatok nékik ti enniök.
fa4dh6fed 14,17
Azok pedig mondának néki: Nincsen itt, csupán öt kenyerünk és két halunk.
fa4dh6fed 14,18
Ő pedig monda: Hozzátok azokat ide hozzám.
fa4dh6fed 14,19
És mikor megparancsolá a sokaságnak, hogy üljenek le a fűre, vevé az öt kenyeret és két halat, és szemeit az égre emelvén, hálákat ada; és megszegvén a kenyereket, adá a tanítványoknak, a tanítványok pedig a sokaságnak.
fa4dh6fed 14,20
És mindnyájan evének, és megelégedének; és felszedék a maradék darabokat, tizenkét teli kosárral.
fa4dh6fed 14,21
A kik pedig ettek vala, mintegy ötezeren valának férfiak, asszonyokon és gyermekeken kívül.
fa4dh6fed 14,22
És mindjárt kényszeríté Jézus az ő tanítványait, hogy szálljanak a hajóba és menjenek át előre a túlsó partra, míg ő elbocsátja a sokaságot.
fa4dh6fed 14,23
És a mint elbocsátá a sokaságot, felméne a hegyre, magánosan imádkozni. Mikor pedig beestveledék, egyedül vala ott.
fa4dh6fed 14,24
A hajó pedig immár a tenger közepén vala, a haboktól háborgattatva; mivelhogy a szél szembe fújt vala.
fa4dh6fed 14,25
Az éjszaka negyedik részében pedig hozzájuk méne Jézus, a tengeren járván.
fa4dh6fed 14,26
És mikor látták a tanítványok, hogy ő a tengeren jára, megrémülének, mondván: Ez kísértet; és a félelem miatt kiáltozának.
fa4dh6fed 14,27
De Jézus azonnal szóla hozzájuk, mondván: Bízzatok; én vagyok, ne féljetek!
fa4dh6fed 14,28
Péter pedig felelvén néki, monda: Uram, ha te vagy, parancsolj, hogy hozzád mehessek a vizeken.
fa4dh6fed 14,29
Ő pedig monda: Jövel! És Péter kiszállván a hajóból, jár vala a vizeken, hogy Jézushoz menjen.
fa4dh6fed 14,30
De látva a nagy szelet, megrémüle; és a mikor kezd vala merülni, kiálta, mondván: Uram, tarts meg engem!
fa4dh6fed 14,31
Jézus pedig azonnal kinyújtván kezét, megragadá őt, és monda néki: Kicsinyhitű, miért kételkedél?
fa4dh6fed 14,32
És a mikor beléptek a hajóba, elállt a szél.
fa4dh6fed 14,33
A hajóban levők pedig hozzámenvén, leborulának előtte, mondván: Bizony, Isten Fia vagy!
fa4dh6fed 14,34
És általkelvén, eljutának Genezáret földére.
fa4dh6fed 14,35
És mikor megismerték őt annak a helynek lakosai, szétküldének abba az egész környékbe, és minden beteget hozzá hozának;
fa4dh6fed 14,36
És kérik vala őt, hogy csak az ő ruhájának peremét illethessék. És a kik illeték vala, mindnyájan meggyógyulának.
fa4dh6fed 15,1
Akkor írástudók és farizeusok jőnek vala Jézushoz, Jeruzsálemből, mondván:
fa4dh6fed 15,2
Miért hágják át a te tanítványaid a vének rendeléseit? Mert nem mossák meg a kezeiket, mikor enni akarnak.
fa4dh6fed 15,3
Ő pedig felelvén monda nékik: Ti meg miért hágjátok át az Isten parancsolatját a ti rendeléseitek által?
fa4dh6fed 15,4
Mert Isten parancsolta ezt, mondván: Tiszteld atyádat és anyádat, és: A ki atyját vagy anyját szidalmazza, halállal lakoljon.
fa4dh6fed 15,5
Ti pedig ezt mondjátok: A ki atyjának vagy anyjának ezt mondja: Templomi ajándék az, a mivel megsegíthetlek, az olyan akár ne is tisztelje az ő atyját vagy anyját.
fa4dh6fed 15,6
És erőtelenné tettétek az Isten parancsolatját a ti rendeléseitek által.
fa4dh6fed 15,7
Képmutatók, igazán prófétált felőletek Ésaiás, mondván:
fa4dh6fed 15,8
Ez a nép szájával közelget hozzám, és ajkával tisztel engemet; szíve pedig távol van tőlem.
fa4dh6fed 15,9
Pedig hiába tisztelnek engem, ha oly tudományokat tanítanak, a melyek embereknek parancsolatai.
fa4dh6fed 15,10
És előszólítván a sokaságot, monda nékik: Halljátok és értsétek meg:
fa4dh6fed 15,11
Nem az fertőzteti meg az embert, a mi a szájon bemegy, hanem a mi kijön a szájból, az fertőzteti meg az embert.
fa4dh6fed 15,12
Akkor hozzájárulván az ő tanítványai, mondának néki: Tudod-é, hogy a farizeusok e beszédet hallván, megbotránkoztak?
fa4dh6fed 15,13
Ő pedig felelvén, monda: Minden plánta, a melyet nem az én mennyei Atyám plántált, kitépetik.
fa4dh6fed 15,14
Hagyjátok őket; vakoknak vak vezetői ők: ha pedig vak vezeti a vakot, mind a ketten a verembe esnek.
fa4dh6fed 15,15
Péter pedig felelvén, monda néki: Magyarázd meg nékünk ezt a példázatot.
fa4dh6fed 15,16
Jézus pedig monda: Ti is értelem nélkül vagytok-é még?
fa4dh6fed 15,17
Mégsem értitek-é, hogy minden, a mi a szájon bemegy, a gyomorba jut, és az árnyékszékbe vettetik?
fa4dh6fed 15,18
A mik pedig a szájból jőnek ki, a szívből származnak, és azok fertőztetik meg az embert.
fa4dh6fed 15,19
Mert a szívből származnak a gonosz gondolatok, gyilkosságok, házasságtörések, paráznaságok, lopások, hamis tanubizonyságok, káromlások.
fa4dh6fed 15,20
Ezek fertőztetik meg az embert; de a mosdatlan kézzel való evés nem fertőzteti meg az embert.
fa4dh6fed 15,21
És elmenvén onnét Jézus, Tirus és Sidon vidékeire tére.
fa4dh6fed 15,22
És ímé egy kananeus asszony jövén ki abból a tartományból, kiált vala néki: Uram, Dávidnak fia, könyörülj rajtam! az én leányom az ördögtől gonoszul gyötörtetik.
fa4dh6fed 15,23
Ő pedig egy szót sem felele néki. És az ő tanítványai hozzá menvén, kérik vala őt, mondván: Bocsásd el őt, mert utánunk kiált.
fa4dh6fed 15,24
Ő pedig felelvén, monda: Nem küldettem, csak az Izráel házának elveszett juhaihoz.
fa4dh6fed 15,25
Az asszony pedig odaérvén, leborula előtte, mondván: Uram, légy segítségül nékem!
fa4dh6fed 15,26
Ő pedig felelvén, monda: Nem jó a fiak kenyerét elvenni, és az ebeknek vetni.
fa4dh6fed 15,27
Az pedig monda: Úgy van, Uram; de hiszen az ebek is esznek a morzsalékokból, a mik az ő uroknak asztaláról aláhullanak.
fa4dh6fed 15,28
Ekkor felelvén Jézus, monda néki: Óh asszony, nagy a te hited! Legyen néked a te akaratod szerint. És meggyógyula az ő leánya attól a pillanattól fogva.
fa4dh6fed 15,29
És onnét távozva, méne Jézus a Galilea tengere mellé; és felmenvén a hegyre, ott leüle.
fa4dh6fed 15,30
És nagy sokaság megy vala hozzá, vivén magokkal sántákat, vakokat, némákat, csonkákat és sok egyebeket, és odahelyezék őket a Jézus lábai elé; és meggyógyítá őket,
fa4dh6fed 15,31
Úgy hogy a sokaság álmélkodik vala, látván, hogy a némák beszélnek, a csonkák megépülnek, a sánták járnak, a vakok látnak: és dicsőíték Izráel Istenét.
fa4dh6fed 15,32
Jézus pedig előszólítván az ő tanítványait, monda: Szánakozom e sokaságon, mert három napja immár, hogy velem vannak, és nincs mit enniök. Éhen pedig nem akarom őket elbocsátani, hogy valamiképen ki ne dőljenek az úton.
fa4dh6fed 15,33
És mondának néki az ő tanítványai: Honnét volna e pusztában annyi kenyerünk, hogy megelégítsünk ily nagy sokaságot?
fa4dh6fed 15,34
És monda nékik Jézus: Hány kenyeretek van? Ők pedig mondának: Hét, és néhány halunk.
fa4dh6fed 15,35
És parancsolá a sokaságnak, hogy telepedjenek le a földön.
fa4dh6fed 15,36
És vevén a hét kenyeret és a halakat, és hálákat adván, megtöré, és adá az ő tanítványainak, a tanítványok pedig a sokaságnak.
fa4dh6fed 15,37
És mindnyájan evének, és megelégedének; és fölszedék a maradék darabokat hét teli kosárral.
fa4dh6fed 15,38
A kik pedig ettek vala, négyezeren valának férfiak, asszonyokon és gyermekeken kívül.
fa4dh6fed 15,39
És elbocsátván a sokaságot, beszálla a hajóba, és elméne Magdala határaiba.
fa4dh6fed 16,1
És hozzá menvén a farizeusok és sadduczeusok, kisértvén, kérék őt, hogy mutasson nékik mennyei jelt.
fa4dh6fed 16,2
Ő pedig felelvén, monda nékik: Mikor estveledik, azt mondjátok: Szép idő lesz; mert veres az ég.
fa4dh6fed 16,3
Reggel pedig: Ma zivatar lesz; mert az ég borús és veres. Képmutatók, az ég ábrázatját meg tudjátok ítélni, az idők jeleit pedig nem tudjátok?
fa4dh6fed 16,4
E gonosz és parázna nemzetség jelt kíván; és nem adatik néki jel, hanemha a Jónás prófétának jele. És ott hagyván őket, elméne.
fa4dh6fed 16,5
És az ő tanítványai a tulsó partra menvén, elfelejtettek kenyeret vinni magukkal.
fa4dh6fed 16,6
Jézus pedig monda nékik: Vigyázzatok és őrizkedjetek a farizeusok és sadduczeusok kovászától.
fa4dh6fed 16,7
Ők pedig tanakodnak vala maguk között, mondván: Nem hoztunk kenyeret magunkkal.
fa4dh6fed 16,8
Jézus pedig megértvén ezt, monda nékik: Mit tanakodtok magatok között óh kicsinyhitűek, hogy kenyeret nem hoztatok magatokkal?!
fa4dh6fed 16,9
Mégsem értitek-é, nem is emlékeztek-é az ötezernek öt kenyerére, és hogy hány kosárt töltöttetek meg?
fa4dh6fed 16,10
Sem a négyezernek hét kenyerére, és hogy hány kosárt töltöttetek meg?
fa4dh6fed 16,11
Hogyan nem értitek, hogy nem kenyérről mondtam néktek, hogy őrizkedjetek a farizeusok és sadduczeusok kovászától!?
fa4dh6fed 16,12
Ekkor értették meg, hogy nem arról szólott, hogy a kenyér kovászától, hanem hogy a farizeusok és sadduczeusok tudományától őrizkedjenek.
fa4dh6fed 16,13
Mikor pedig Jézus Czézárea Filippi környékére méne, megkérdé tanítványait, mondván: Engemet, embernek Fiát, kinek mondanak az emberek?
fa4dh6fed 16,14
Ők pedig mondának: Némelyek Keresztelő Jánosnak, mások Illésnek; némelyek pedig Jeremiásnak, vagy egynek a próféták közül.
fa4dh6fed 16,15
Monda nékik: Ti pedig kinek mondotok engem?
fa4dh6fed 16,16
Simon Péter pedig felelvén, monda: Te vagy a Krisztus, az élő Istennek Fia.
fa4dh6fed 16,17
És felelvén Jézus, monda néki: Boldog vagy Simon, Jónának fia, mert nem test és vér jelentette ezt meg néked, hanem az én mennyei Atyám.
fa4dh6fed 16,18
De én is mondom néked, hogy te Péter vagy, és ezen a kősziklán építem fel az én anyaszentegyházamat, és a pokol kapui sem vesznek rajta diadalmat.
fa4dh6fed 16,19
És néked adom a mennyek országának kulcsait; és a mit megkötsz a földön, a mennyekben is kötve lészen; és a mit megoldasz a földön, a mennyekben is oldva lészen.
fa4dh6fed 16,20
Akkor megparancsolá tanítványainak, hogy senkinek se mondják, hogy ő a Jézus Krisztus.
fa4dh6fed 16,21
Ettől fogva kezdé Jézus jelenteni az ő tanítványainak, hogy néki Jeruzsálembe kell menni, és sokat szenvedni a vénektől és a főpapoktól és az írástudóktól, és megöletni, és harmadnapon föltámadni.
fa4dh6fed 16,22
És Péter előfogván őt, kezdé feddeni, mondván: Mentsen Isten, Uram! Nem eshetik ez meg te véled.
fa4dh6fed 16,23
Ő pedig megfordulván, monda Péternek: Távozz tőlem Sátán; bántásomra vagy nékem; mert nem gondolsz az Isten dolgaira, hanem az emberi dolgokra.
fa4dh6fed 16,24
Ekkor monda Jézus az ő tanítványainak: Ha valaki jőni akar én utánam, tagadja meg magát és vegye fel az ő keresztjét, és kövessen engem.
fa4dh6fed 16,25
Mert a ki meg akarja tartani az ő életét, elveszti azt; a ki pedig elveszti az ő életét én érettem, megtalálja azt.
fa4dh6fed 16,26
Mert mit használ az embernek, ha az egész világot megnyeri is, de az ő lelkében kárt vall? Avagy micsoda váltságot adhat az ember az ő lelkéért?
fa4dh6fed 16,27
Mert az embernek Fia eljő az ő Atyjának dicsőségében, az ő angyalaival; és akkor megfizet mindenkinek az ő cselekedete szerint.
fa4dh6fed 16,28
Bizony mondom néktek: Azok között, a kik itt állanak, vannak némelyek, a kik nem kóstolják meg a halált, a míg meg nem látják az embernek Fiát eljőni az ő országában.
fa4dh6fed 17,1
És hat nap mulva magához vevé Jézus Pétert, Jakabot és ennek testvérét Jánost, és felvivé őket magokban egy magas hegyre.
fa4dh6fed 17,2
És elváltozék előttök, és az ő orczája ragyog vala, mint a nap, ruhája pedig fehér lőn, mint a fényesség.
fa4dh6fed 17,3
És ímé megjelenék ő nékik Mózes és Illés, a kik beszélnek vala ő vele.
fa4dh6fed 17,4
Péter pedig megszólalván, monda Jézusnak: Uram, jó nékünk itt lennünk. Ha akarod, építsünk itt három hajlékot, néked egyet, Mózesnek is egyet, Illésnek is egyet.
fa4dh6fed 17,5
Mikor ő még beszél vala, ímé, fényes felhő borítá be őket; és ímé szózat lőn a felhőből, mondván: Ez az én szerelmes Fiam, a kiben én gyönyörködöm: őt hallgassátok.
fa4dh6fed 17,6
És a tanítványok a mint ezt hallák, arczra esének és igen megrémülének.
fa4dh6fed 17,7
Jézus pedig hozzájok menvén, illeté őket, és monda: Keljetek fel és ne féljetek!
fa4dh6fed 17,8
Mikor pedig szemeiket fölemelék, senkit sem látának, hanem csak Jézust egyedül.
fa4dh6fed 17,9
És mikor a hegyről alájövének, megparancsolá nékik Jézus, mondván: Senkinek se mondjátok el a mit láttatok, míg fel nem támadt az embernek Fia a halálból.
fa4dh6fed 17,10
És megkérdezék őt az ő tanítványai, mondván: Miért mondják tehát az írástudók, hogy előbb Illésnek kell eljőnie?
fa4dh6fed 17,11
Jézus pedig felelvén, monda nékik: Illés bizony eljő előbb, és mindent helyreállít;
fa4dh6fed 17,12
De mondom néktek, hogy Illés immár eljött, és nem ismerék meg őt, hanem azt mívelék vele, a mit akarának. Ezenképen az ember Fiának is szenvednie kell majd ő tőlük.
fa4dh6fed 17,13
Ekkor megértették a tanítványok, hogy Keresztelő Jánosról szóla nékik.
fa4dh6fed 17,14
És mikor a sokasághoz értek, egy ember jöve hozzá, térdre esvén ő előtte,
fa4dh6fed 17,15
És mondván: Uram, könyörülj az én fiamon, mert holdkóros és kegyetlenül szenved; mivelhogy gyakorta esik a tűzbe, és gyakorta a vízbe.
fa4dh6fed 17,16
És elvittem őt a te tanítványaidhoz, és nem tudták őt meggyógyítani.
fa4dh6fed 17,17
Jézus pedig felelvén, monda: Óh hitetlen és elfajult nemzetség! vajjon meddig leszek veletek? vajjon meddig szenvedlek titeket? Hozzátok őt ide nékem.
fa4dh6fed 17,18
És megdorgálá őt Jézus, és kiméne belőle az ördög; és meggyógyula a gyermek azon órától fogva.
fa4dh6fed 17,19
Ekkor a tanítványok magukban Jézushoz menvén, mondának néki: Mi miért nem tudtuk azt kiűzni?
fa4dh6fed 17,20
Jézus pedig monda nékik: A ti hitetlenségetek miatt. Mert bizony mondom néktek: Ha akkora hitetek volna, mint a mustármag, azt mondanátok ennek a hegynek: Menj innen amoda, és elmenne; és semmi sem volna lehetetlen néktek.
fa4dh6fed 17,21
Ez a fajzat pedig ki nem megy, hanemha könyörgés és bőjtölés által.
fa4dh6fed 17,22
Mikor pedig Galileában jártak vala, monda nékik Jézus: Az ember Fia emberek kezébe adatik;
fa4dh6fed 17,23
És megölik őt, de harmadnapon föltámad. És felettébb megszomorodának.
fa4dh6fed 17,24
Mikor pedig eljutottak vala Kapernaumba, a kétdrakma-szedők Péterhez menének és mondának néki: A ti mesteretek nem fizeti-é a kétdrakmát?
fa4dh6fed 17,25
Monda: Igen. És mikor beméne a házba, megelőzé őt Jézus, mondván: Mit gondolsz Simon? A föld királyai kiktől szednek vámot vagy adót? a fiaiktól-é, vagy az idegenektől?
fa4dh6fed 17,26
Monda néki Péter: Az idegenektől. Monda néki Jézus: Tehát a fiak szabadok.
fa4dh6fed 17,27
De hogy őket meg ne botránkoztassuk, menj a tengerre, vesd be a horgot, és vond ki az első halat, a mely rá akad: és felnyitván a száját, egy státert találsz benne: azt kivévén, add oda nékik én érettem és te éretted.
fa4dh6fed 18,1
Abban az órában menének a tanítványok Jézushoz, mondván: Vajjon ki nagyobb a mennyeknek országában?
fa4dh6fed 18,2
És előhíván Jézus egy kis gyermeket, közéjök állítja vala azt,
fa4dh6fed 18,3
És monda: Bizony mondom néktek, ha meg nem tértek és olyanok nem lesztek mint a kis gyermekek, semmiképen nem mentek be a mennyeknek országába.
fa4dh6fed 18,4
A ki azért megalázza magát, mint ez a kis gyermek, az a nagyobb a mennyeknek országában.
fa4dh6fed 18,5
És a ki egy ilyen kis gyermeket befogad az én nevemben, engem fogad be.
fa4dh6fed 18,6
A ki pedig megbotránkoztat egyet e kicsinyek közül, a kik én bennem hisznek, jobb annak, hogy malomkövet kössenek a nyakára, és a tenger mélységébe vessék.
fa4dh6fed 18,7
Jaj a világnak a botránkozások miatt! Mert szükség, hogy botránkozások essenek; de jaj annak az embernek, a ki által a botránkozás esik.
fa4dh6fed 18,8
Ha pedig a te kezed vagy a te lábad megbotránkoztat téged, vágd le azokat és vesd el magadtól; jobb néked az életre sántán vagy csonkán bemenned, hogynem két kézzel vagy két lábbal vettetned az örök tűzre.
fa4dh6fed 18,9
És ha a te szemed botránkoztat meg téged, vájd ki azt és vesd el magadtól; jobb néked félszemmel bemenned az életre, hogynem két szemmel vettetned a gyehenna tüzére.
fa4dh6fed 18,10
Meglássátok, hogy eme kicsinyek közül egyet is meg ne utáljatok; mert mondom néktek, hogy az ő angyalaik a mennyekben mindenkor látják az én mennyei Atyám orczáját.
fa4dh6fed 18,11
Mert az embernek Fia azért jött, hogy megtartsa, a mi elveszett vala.
fa4dh6fed 18,12
Mit gondoltok? Ha valamely embernek száz juha van, és egy azok közül eltévelyedik: vajjon a kilenczvenkilenczet nem hagyja-é ott, és a hegyekre menvén, nem keresi-é azt, a melyik eltévelyedett?
fa4dh6fed 18,13
És ha történetesen megtalálja azt, bizony mondom néktek, inkább örvend azon, mint a kilenczvenkilenczen, a mely el nem tévelyedett.
fa4dh6fed 18,14
Ekképen a ti mennyei Atyátok sem akarja, hogy egy is elveszszen e kicsinyek közül.
fa4dh6fed 18,15
Ha pedig a te atyádfia vétkezik ellened, menj el és dorgáld meg őt négy szem között: ha hallgat rád, megnyerted a te atyádfiát;
fa4dh6fed 18,16
Ha pedig nem hallgat rád, végy magad mellé még egyet vagy kettőt, hogy két vagy három tanú vallomásával erősíttessék minden szó.
fa4dh6fed 18,17
Ha azokra nem hallgat, mondd meg a gyülekezetnek; ha a gyülekezetre sem hallgat, legyen előtted olyan, mint a pogány és a vámszedő.
fa4dh6fed 18,18
Bizony mondom néktek: A mit megköttök a földön, a mennyben is kötve lészen; és a mit megoldotok a földön, a mennyben is oldva lészen.
fa4dh6fed 18,19
Ismét, mondom néktek, hogy ha ketten közületek egy akaraton lesznek a földön minden dolog felől, a mit csak kérnek, megadja nékik az én mennyei Atyám.
fa4dh6fed 18,20
Mert a hol ketten vagy hárman egybegyűlnek az én nevemben, ott vagyok közöttük.
fa4dh6fed 18,21
Ekkor hozzámenvén Péter, monda: Uram, hányszor lehet az én atyámfiának ellenem vétkezni, és néki megbocsátanom? még hétszer is?
fa4dh6fed 18,22
Monda néki Jézus: Nem mondom néked, hogy még hétszer is, hanem még hetvenhétszer is.
fa4dh6fed 18,23
Annakokáért hasonlatos a mennyeknek országa a királyhoz, a ki számot akar vala vetni az ő szolgáival.
fa4dh6fed 18,24
Mikor pedig számot kezde vetni, hozának eléje egyet, a ki tízezer tálentommal vala adós.
fa4dh6fed 18,25
Nem tudván pedig fizetni, parancsolá annak ura, hogy adják el azt, és a feleségét és gyermekeit, és mindenét, a mije vala, és fizessenek.
fa4dh6fed 18,26
Leborulván azért a szolga előtte, könyörög vala néki, mondván: Uram, légy türelemmel hozzám, és mindent megfizetek néked.
fa4dh6fed 18,27
Az úr pedig megszánván azt a szolgát, elbocsátá őt, és az adósságot is elengedé néki.
fa4dh6fed 18,28
Kimenvén pedig az a szolga, találkozék egygyel az ő szolgatársai közül, a ki száz dénárral vala néki adós; és megragadván azt, fojtogatja vala, mondván: Fizesd meg nékem, a mivel tartozol.
fa4dh6fed 18,29
Leborulván azért az ő szolgatársa az ő lábai elé, könyörög vala néki, mondván: Légy türelemmel hozzám, és mindent megfizetek néked.
fa4dh6fed 18,30
De ő nem akará; hanem elmenvén, börtönbe veté őt, mígnem megfizeti, a mivel tartozik.
fa4dh6fed 18,31
Látván pedig az ő szolgatársai, a mik történtek vala, felettébb megszomorodának; és elmenvén, mindent megjelentének az ő uroknak, a mik történtek vala.
fa4dh6fed 18,32
Akkor előhivatván őt az ő ura, monda néki: Gonosz szolga, minden adósságodat elengedtem néked, mivelhogy könyörögtél nékem:
fa4dh6fed 18,33
Nem kellett volna-é néked is könyörülnöd a te szolgatársadon, a miképen én is könyörültem te rajtad?
fa4dh6fed 18,34
És megharagudván az ő ura, átadta őt a hóhérok kezébe, mígnem megfizeti mind, a mivel tartozik.
fa4dh6fed 18,35
Ekképen cselekszik az én mennyei Atyám is veletek, ha szivetekből meg nem bocsátjátok, kiki az ő atyjafiának, az ő vétkeiket.
fa4dh6fed 19,1
És lőn, mikor elvégezte Jézus e beszédeket, elméne Galileából, és méne Júdeának határaiba a Jordánon túl;
fa4dh6fed 19,2
És követé őt nagy sokaság, és meggyógyítá ott őket.
fa4dh6fed 19,3
És hozzá menének a farizeusok, kisértvén őt és mondván: Szabad-é az embernek az ő feleségét akármi okért elbocsátani?
fa4dh6fed 19,4
Ő pedig felelvén, monda: Nem olvastátok-é, hogy a teremtő kezdettől fogva férfiúvá és asszonynyá teremté őket,
fa4dh6fed 19,5
És ezt mondá: Annak okáért elhagyja a férfiú atyját és anyját; és ragaszkodik feleségéhez, és lesznek ketten egy testté.
fa4dh6fed 19,6
Úgy hogy többé nem kettő, hanem egy test. A mit azért az Isten egybeszerkesztett, ember el ne válaszsza.
fa4dh6fed 19,7
Mondának néki: Miért rendelte tehát Mózes, hogy válólevelet kell adni, és úgy bocsátani el az asszonyt?
fa4dh6fed 19,8
Monda nékik: Mózes a ti szívetek keménysége miatt engedte volt meg néktek, hogy feleségeiteket elbocsássátok; de kezdettől fogva nem így volt.
fa4dh6fed 19,9
Mondom pedig néktek, hogy a ki elbocsátja feleségét, hanemha paráznaság miatt, és mást vesz el, házasságtörő; és a ki elbocsátottat vesz el, az is házasságtörő.
fa4dh6fed 19,10
Mondának néki tanítványai: Ha így van a férfi dolga az asszonynyal, nem jó megházasodni.
fa4dh6fed 19,11
Ő pedig monda nékik: Nem mindenki veszi be ezt a beszédet, hanem a kinek adatott.
fa4dh6fed 19,12
Mert vannak heréltek, a kik anyjuk méhéből születtek így; és vannak heréltek, a kiket az emberek heréltek ki; és vannak heréltek, a kik maguk herélték ki magukat a mennyeknek országáért. A ki beveheti, vegye be.
fa4dh6fed 19,13
Ekkor kis gyermekeket hozának hozzá, hogy kezeit vesse azokra, és imádkozzék; a tanítványok pedig dorgálják vala azokat.
fa4dh6fed 19,14
Jézus pedig monda: Hagyjatok békét e kis gyermekeknek, és ne tiltsátok meg nekik, hogy hozzám jőjjenek; mert ilyeneké a mennyeknek országa.
fa4dh6fed 19,15
És kezeit reájuk vetvén, eltávozék onnét.
fa4dh6fed 19,16
És ímé hozzá jövén egy ember, monda néki: Jó mester, mi jót cselekedjem, hogy örök életet nyerjek?
fa4dh6fed 19,17
Ő pedig monda néki: Miért mondasz engem jónak? Senki sem jó, csak egy, az Isten. Ha pedig be akarsz menni az életre, tartsd meg a parancsolatokat.
fa4dh6fed 19,18
Monda néki: Melyeket? Jézus pedig monda: Ezeket: Ne ölj; ne paráználkodjál; ne lopj; hamis tanubizonyságot ne tégy;
fa4dh6fed 19,19
Tiszteld atyádat és anyádat; és: Szeresd felebarátodat, mint temagadat.
fa4dh6fed 19,20
Monda néki az ifjú: Mindezeket megtartottam ifjúságomtól fogva; mi fogyatkozás van még bennem?
fa4dh6fed 19,21
Monda néki Jézus: Ha tökéletes akarsz lenni, eredj, add el vagyonodat, és oszd ki a szegényeknek; és kincsed lesz mennyben; és jer és kövess engem.
fa4dh6fed 19,22
Az ifjú pedig e beszédet hallván, elméne megszomorodva; mert sok jószága vala.
fa4dh6fed 19,23
Jézus pedig monda az ő tanítványainak: Bizony mondom néktek, hogy a gazdag nehezen megy be a mennyeknek országába.
fa4dh6fed 19,24
Ismét mondom pedig néktek: Könnyebb a tevének a tű fokán átmenni, hogynem a gazdagnak az Isten országába bejutni.
fa4dh6fed 19,25
A tanítványok pedig ezeket hallván, felettébb álmélkodnak vala, mondván: Kicsoda üdvözülhet tehát?
fa4dh6fed 19,26
Jézus pedig rájuk tekintvén, monda nékik: Embereknél ez lehetetlen, de Istennél minden lehetséges.
fa4dh6fed 19,27
Akkor felelvén Péter, monda néki: Ímé, mi elhagytunk mindent és követtünk téged: mink lesz hát minékünk?
fa4dh6fed 19,28
Jézus pedig monda nékik: Bizony mondom néktek, hogy ti, a kik követtetek engem, az újjá születéskor, a mikor az embernek Fia beül az ő dicsőségének királyi székébe, ti is beültök majd tizenkét királyi székbe, és ítélitek az Izráel tizenkét nemzetségét.
fa4dh6fed 19,29
És a ki elhagyta házait, vagy fitestvéreit, vagy nőtestvéreit, vagy atyját, vagy anyját, vagy feleségét, vagy gyermekeit, vagy szántóföldjeit az én nevemért, mindaz száz annyit vészen, és örökség szerint nyer örök életet.
fa4dh6fed 19,30
Sok elsők pedig lesznek utolsók, és sok utolsók elsők.
fa4dh6fed 20,1
Mert hasonlatos a mennyeknek országa a gazdaemberhez, a ki jó reggel kiméne, hogy munkásokat fogadjon az ő szőlejébe.
fa4dh6fed 20,2
Megszerződvén pedig a munkásokkal napi tíz pénzben, elküldé őket az ő szőlejébe.
fa4dh6fed 20,3
És kimenvén három óra tájban, láta másokat, a kik hivalkodván a piaczon álltak vala.
fa4dh6fed 20,4
És monda nékik: Menjetek el ti is a szőlőbe, és a mi igazságos, megadom néktek.
fa4dh6fed 20,5
Azok pedig elmenének. Hat és kilencz óra tájban ismét kimenvén, ugyanazon képen cselekedék.
fa4dh6fed 20,6
Tizenegy óra tájban is kimenvén, talála másokat, a kik hivalkodva állottak vala, és monda nékik: Miért álltok itt egész napon át, hivalkodván?
fa4dh6fed 20,7
Mondának néki: Mert senki sem fogadott meg minket. Monda nékik: Menjetek el ti is a szőlőbe, és a mi igazságos, megkapjátok.
fa4dh6fed 20,8
Mikor pedig beestveledék, monda a szőlőnek ura az ő vinczellérjének: Hívd elő a munkásokat, és add ki nékik a bért, az utolsóktól kezdve mind az elsőkig.
fa4dh6fed 20,9
És jövén a tizenegyórásak, fejenként tíz-tíz pénzt vőnek.
fa4dh6fed 20,10
Jövén azután az elsők, azt gondolják vala, hogy ők többet kapnak: de ők is tíz-tíz pénzt vőnek fejenként.
fa4dh6fed 20,11
A mint pedig fölvevék, zúgolódnak vala a házigazda ellen,
fa4dh6fed 20,12
Mondván: Azok az utolsók egyetlen óráig munkálkodtak és egyenlőkké tetted azokat velünk, a kik a napnak terhét és hőségét szenvedtük.
fa4dh6fed 20,13
Ő pedig felelvén, monda azok közül egynek: Barátom, nem cselekszem igazságtalanul veled; avagy nem tíz pénzben szerződtél-é meg velem?
fa4dh6fed 20,14
Vedd, a mi a tiéd, és menj el. Én pedig ennek az utolsónak is annyit akarok adni, mint néked.
fa4dh6fed 20,15
Avagy nem szabad-é nékem a magaméval azt tennem, amit akarok? avagy a te szemed azért gonosz, mert én jó vagyok?
fa4dh6fed 20,16
Ekképen lesznek az utolsók elsők és az elsők utolsók; mert sokan vannak a hivatalosok, de kevesen a választottak.
fa4dh6fed 20,17
És mikor felmegy vala Jézus Jeruzsálembe, útközben csupán a tizenkét tanítványt vévén magához, monda nékik:
fa4dh6fed 20,18
Ímé, felmegyünk Jeruzsálembe, és az embernek Fia átadatik a főpapoknak és írástudóknak; és halálra kárhoztatják őt,
fa4dh6fed 20,19
És a pogányok kezébe adják őt, hogy megcsúfolják és megostorozzák és keresztre feszítsék; de harmadnap feltámad.
fa4dh6fed 20,20
Ekkor hozzá méne a Zebedeus fiainak anyja az ő fiaival együtt, leborulván és kérvén ő tőle valamit.
fa4dh6fed 20,21
Ő pedig monda néki: Mit akarsz? Monda néki: Mondd, hogy ez az én két fiam üljön a te országodban egyik jobb kezed felől, a másik bal kezed felől.
fa4dh6fed 20,22
Jézus pedig felelvén, monda: Nem tudjátok, mit kértek. Megihatjátok-é a pohárt, a melyet én megiszom? és megkeresztelkedhettek-é azzal a keresztséggel, a melylyel én megkeresztelkedem? Mondának néki: Meg.
fa4dh6fed 20,23
És monda nékik: Az én poharamat megiszszátok ugyan, és a keresztséggel, a melylyel én megkeresztelkedem, megkeresztelkedtek; de az én jobb és balkezem felől való ülést nem az én dolgom megadni, hanem azoké lesz az, a kiknek az én Atyám elkészítette.
fa4dh6fed 20,24
És hallva ezt a tíz, megboszankodék a két testvérre.
fa4dh6fed 20,25
Jézus pedig előszólítván őket, monda: Tudjátok, hogy a pogányok fejedelmei uralkodnak azokon, és a nagyok hatalmaskodnak rajtok.
fa4dh6fed 20,26
De ne így legyen közöttetek; hanem a ki közöttetek nagy akar lenni, legyen a ti szolgátok;
fa4dh6fed 20,27
És a ki közöttetek első akar lenni, legyen a ti szolgátok.
fa4dh6fed 20,28
Valamint az embernek Fia nem azért jött, hogy néki szolgáljanak, hanem hogy ő szolgáljon, és adja az ő életét váltságul sokakért.
fa4dh6fed 20,29
És mikor Jerikóból távozának, nagy sokaság követé őt.
fa4dh6fed 20,30
És ímé, két vak, a ki az út mellett ül vala, meghallván, hogy Jézus arra megy el, kiált vala, mondván: Uram, Dávidnak Fia, könyörülj rajtunk!
fa4dh6fed 20,31
A sokaság pedig dorgálja vala őket, hogy hallgassanak; de azok annál jobban kiáltnak vala, mondván: Uram, Dávidnak Fia, könyörülj rajtunk!
fa4dh6fed 20,32
És megállván Jézus, megszólítá őket és monda: Mit akartok, hogy cselekedjem veletek?
fa4dh6fed 20,33
Mondának néki: Azt, Uram, hogy megnyíljanak a mi szemeink.
fa4dh6fed 20,34
Jézus pedig megszánván őket, illeté az ő szemeiket; és szemeik azonnal megnyíltak; és követék őt.
fa4dh6fed 21,1
És mikor közeledtek Jeruzsálemhez, és Bethfagéba, az olajfák hegyéhez jutottak vala, akkor elkülde Jézus két tanítványt,
fa4dh6fed 21,2
És monda nékik: Menjetek ebbe a faluba, a mely előttetek van, és legott találtok egy megkötött szamarat és vele együtt az ő vemhét; oldjátok el és hozzátok ide nékem.
fa4dh6fed 21,3
És ha valaki valamit szól néktek, mondjátok, hogy az Úrnak van szüksége rájuk: és legott el fogja bocsátani őket.
fa4dh6fed 21,4
Mindez pedig azért lett, hogy beteljesedjék a próféta mondása, a ki így szólott:
fa4dh6fed 21,5
Mondjátok meg Sion leányának: Ímhol jő néked a te királyod, alázatosan és szamáron ülve, és teherhordozó szamárnak vemhén.
fa4dh6fed 21,6
A tanítványok pedig elmenvén és úgy cselekedvén, a mint Jézus parancsolta vala nékik,
fa4dh6fed 21,7
Elhozák a szamarat és annak vemhét, és felső ruháikat rájuk teríték, és ráüle azokra.
fa4dh6fed 21,8
A sokaság legnagyobb része pedig felső ruháit az útra teríté; mások pedig a fákról galyakat vagdalnak és hintenek vala az útra.
fa4dh6fed 21,9
Az előtte és utána menő sokaság pedig kiált vala, mondván: Hozsánna a Dávid fiának! Áldott, a ki jő az Úrnak nevében! Hozsánna a magasságban!
fa4dh6fed 21,10
És a mikor bemegy vala Jeruzsálembe, felháborodék az egész város, mondván: Kicsoda ez?
fa4dh6fed 21,11
A sokaság pedig monda: Ez Jézus, a galileai Názáretből való próféta.
fa4dh6fed 21,12
És beméne Jézus az Isten templomába, és kiűzé mindazokat, a kik árulnak és vásárolnak vala a templomban; és a pénzváltók asztalait és a galambárusok székeit felforgatá.
fa4dh6fed 21,13
És monda nékik: Meg van írva: Az én házam imádság házának mondatik. Ti pedig azt latroknak barlangjává tettétek.
fa4dh6fed 21,14
És menének hozzá vakok és sánták a templomban; és meggyógyítá őket.
fa4dh6fed 21,15
A főpapok és írástudók pedig, látván a csodákat, a melyeket cselekedett vala, és a gyermekeket, a kik kiáltottak vala a templomban, és ezt mondták vala: Hozsánna a Dávid fiának; haragra gerjedének,
fa4dh6fed 21,16
És mondának néki: Hallod, mit mondanak ezek? Jézus pedig monda nékik: Hallom. Sohasem olvastátok-é: A gyermekek és csecsemők szája által szereztél dicsőséget?
fa4dh6fed 21,17
És ott hagyván őket, kiméne a városból Bethániába, és ott marada éjjel.
fa4dh6fed 21,18
Reggel pedig, a városba visszajövet, megéhezék.
fa4dh6fed 21,19
És meglátva egy fügefát az út mellett, oda méne hozzá, és nem talála azon semmit, hanem csak levelet; és monda annak: Gyümölcs te rajtad ezután soha örökké ne teremjen. És a fügefa azonnal elszárada.
fa4dh6fed 21,20
És látván ezt a tanítványok, elcsodálkozának, mondván: Hogyan száradt el a fügefa oly hirtelen?
fa4dh6fed 21,21
Jézus pedig felelvén, monda nékik: Bizony mondom néktek, ha van hitetek és nem kételkedtek, nemcsak azt cselekszitek, a mi e fügefán esett, hanem ha azt mondjátok e hegynek: Kelj fel és zuhanj a tengerbe, az is meglészen;
fa4dh6fed 21,22
És a mit könyörgéstekben kértek, mindazt meg is kapjátok, ha hisztek.
fa4dh6fed 21,23
És mikor bement vala a templomba, hozzámenének a főpapok és a nép vénei, a mint tanít vala, mondván: Micsoda hatalommal cselekszed ezeket? és ki adta néked ezt a hatalmat?
fa4dh6fed 21,24
Jézus pedig felelvén, monda nékik: Én is kérdek egy dolgot tőletek, a mire ha megfeleltek nékem, én is megmondom néktek, micsoda hatalommal cselekszem ezeket.
fa4dh6fed 21,25
A János keresztsége honnan vala? Mennyből-é, vagy emberektől? Azok pedig tanakodnak vala magukban, mondván: Ha azt mondjuk: mennyből, azt mondja majd nékünk: Miért nem hittetek tehát néki?
fa4dh6fed 21,26
Ha pedig azt mondjuk: emberektől; félünk a sokaságtól; mert Jánost mindnyájan prófétának tartják.
fa4dh6fed 21,27
És felelvén Jézusnak, mondának: Nem tudjuk. Monda nékik ő is: Én sem mondom meg néktek, micsoda hatalommal cselekszem ezeket.
fa4dh6fed 21,28
De mit gondoltok ti? Vala egy embernek két fia, és odamenvén az elsőhöz, monda: Eredj fiam, munkálkodjál ma az én szőlőmben.
fa4dh6fed 21,29
Az pedig felelvén, monda: Nem megyek; de azután meggondolván magát, elméne.
fa4dh6fed 21,30
A másikhoz is odamenvén, hasonlóképen szóla. Az pedig felelvén, monda: Én elmegyek, uram; de nem méne el.
fa4dh6fed 21,31
E kettő közül melyik teljesítette az atya akaratát? Mondának néki: Az első. Monda nékik Jézus: Bizony mondom néktek: A vámszedők és a parázna nők megelőznek titeket az Isten országában.
fa4dh6fed 21,32
Mert eljött hozzátok János, az igazság útján, és nem hittetek néki, a vámszedők és a parázna nők pedig hittek néki; ti pedig, a kik ezt láttátok, azután sem tértetek meg, hogy hittetek volna néki.
fa4dh6fed 21,33
Más példázatot halljatok: Vala egy házigazda, a ki szőlőt plántála, és azt gyepűvel körülvevé, sajtót ása le benne, és tornyot építe, és kiadá azt munkásoknak, és elutazék.
fa4dh6fed 21,34
Mikor pedig a gyümölcs ideje elérkezett vala, elküldé szolgáit a munkásokhoz, hogy vegyék át az ő gyümölcsét.
fa4dh6fed 21,35
És a munkások megfogván az ő szolgáit, az egyiket megverék, a másikat megölék, a harmadikat pedig megkövezék.
fa4dh6fed 21,36
Ismét külde más szolgákat, többet mint előbb; és azokkal is úgy cselekedének.
fa4dh6fed 21,37
Utoljára pedig elküldé azokhoz a maga fiát, ezt mondván: A fiamat meg fogják becsülni.
fa4dh6fed 21,38
De a munkások, meglátván a fiút, mondának magok közt: Ez az örökös; jertek, öljük meg őt, és foglaljuk el az ő örökségét.
fa4dh6fed 21,39
És megfogván őt, kiveték a szőlőn kívül és megölék.
fa4dh6fed 21,40
Mikor azért megjő a szőlőnek ura, mit cselekszik ezekkel a munkásokkal?
fa4dh6fed 21,41
Mondának néki: Mint gonoszokat gonoszul elveszti őket; a szőlőt pedig kiadja más munkásoknak, a kik beadják majd néki a gyümölcsöt annak idejében.
fa4dh6fed 21,42
Monda nékik Jézus: Sohasem olvastátok-é az írásokban: A mely követ az építők megvetettek, az lett a szegletnek feje; az Úrtól lett ez, és csodálatos a mi szemeink előtt.
fa4dh6fed 21,43
Annakokáért mondom néktek, hogy elvétetik tőletek az Istennek országa, és oly népnek adatik, a mely megtermi annak gyümölcsét.
fa4dh6fed 21,44
És a ki e kőre esik, szétzúzatik; a kire pedig ez esik reá, szétmorzsolja azt.
fa4dh6fed 21,45
És a főpapok és farizeusok hallván az ő példázatait, megértették, hogy róluk szól.
fa4dh6fed 21,46
És mikor meg akarák őt fogni, megfélemlének a sokaságtól, mivelhogy úgy tartják vala őt mint prófétát.
fa4dh6fed 22,1
És megszólalván Jézus, ismét példázatokban beszél vala nékik, mondván:
fa4dh6fed 22,2
Hasonlatos a mennyeknek országa a királyhoz, a ki az ő fiának menyegzőt szerze.
fa4dh6fed 22,3
És elküldé szolgáit, hogy meghívják azokat, a kik a menyegzőre hivatalosak valának; de nem akarnak vala eljőni.
fa4dh6fed 22,4
Ismét külde más szolgákat, mondván: Mondjátok meg a hivatalosoknak: Ímé, ebédemet elkészítettem, tulkaim és hízlalt állataim levágva vannak, és kész minden; jertek el a menyegzőre.
fa4dh6fed 22,5
De azok nem törődvén vele, elmenének, az egyik a maga szántóföldjére, a másik a maga kereskedésébe;
fa4dh6fed 22,6
A többiek pedig megfogván az ő szolgáit, bántalmazák és megölék őket.
fa4dh6fed 22,7
Meghallván pedig ezt a király, megharaguvék, és elküldvén hadait, azokat a gyilkosokat elveszté, és azoknak városait fölégeté.
fa4dh6fed 22,8
Akkor monda az ő szolgáinak: A menyegző ugyan készen van, de a hivatalosok nem valának méltók.
fa4dh6fed 22,9
Menjetek azért a keresztútakra, és a kiket csak találtok, hívjátok be a menyegzőbe.
fa4dh6fed 22,10
És kimenvén azok a szolgák az útakra, begyűjték mind a kiket csak találtak vala, jókat és gonoszokat egyaránt. És megtelék a menyegző vendégekkel.
fa4dh6fed 22,11
Bemenvén pedig a király, hogy megtekintse a vendégeket, láta ott egy embert, a kinek nem vala menyegzői ruhája.
fa4dh6fed 22,12
És monda néki: Barátom, mi módon jöttél ide, holott nincsen menyegzői ruhád? Az pedig hallgata.
fa4dh6fed 22,13
Akkor monda a király a szolgáknak: Kötözzétek meg a lábait és kezeit, és vigyétek és vessétek őt a külső sötétségre; ott lészen sírás és fogcsikorgatás.
fa4dh6fed 22,14
Mert sokan vannak a hivatalosok, de kevesen a választottak.
fa4dh6fed 22,15
Ekkor a farizeusok elmenvén, tanácsot tartának, hogy szóval 17. ejtsék őt tőrbe.
fa4dh6fed 22,16
És elküldék hozzá tanítványaikat a Heródes pártiakkal, a kik ezt mondják vala: Mester, tudjuk, hogy igaz vagy és az Isten útját igazán tanítod, és nem törődöl senkivel, mert embereknek személyére nem nézel.
fa4dh6fed 22,17
Mondd meg azért nékünk, mit gondolsz: Szabad-é a császárnak adót fizetnünk, vagy nem?
fa4dh6fed 22,18
Jézus pedig ismervén az ő álnokságukat, monda: Mit kisértgettek engem, képmutatók?
fa4dh6fed 22,19
Mutassátok nékem az adópénzt. Azok pedig oda vivének néki egy dénárt.
fa4dh6fed 22,20
És monda nékik: Kié ez a kép, és a felírás?
fa4dh6fed 22,21
Mondának néki: A császáré. Akkor monda nékik: Adjátok meg azért a mi a császáré a császárnak; és a mi az Istené, az Istennek.
fa4dh6fed 22,22
És ezt hallván, elcsodálkozának; és ott hagyván őt, elmenének.
fa4dh6fed 22,23
Ugyanazon a napon menének hozzá a sadduczeusok, a kik a feltámadást tagadják, és megkérdezék őt,
fa4dh6fed 22,24
Mondván: Mester, Mózes azt mondotta: Ha valaki magzatok nélkül hal meg, annak testvére vegye el annak feleségét, és támaszszon magot testvérének.
fa4dh6fed 22,25
Vala pedig minálunk hét testvér: és az első feleséget vevén, meghala; és mivelhogy nem vala magzata, feleségét a testvérére hagyá;
fa4dh6fed 22,26
Hasonlóképen a második is, a harmadik is, mind hetediglen.
fa4dh6fed 22,27
Legutoljára pedig az asszony is meghala.
fa4dh6fed 22,28
A feltámadáskor azért a hét közül melyiké lesz az asszony? Mert mindeniké vala.
fa4dh6fed 22,29
Jézus pedig felelvén, monda nékik: Tévelyegtek, mivelhogy nem ismeritek sem az írásokat, sem az Istennek hatalmát.
fa4dh6fed 22,30
Mert a feltámadáskor sem nem házasodnak, sem férjhez nem mennek, hanem olyanok lesznek, mint az Isten angyalai a mennyben.
fa4dh6fed 22,31
A halottak feltámadása felől pedig nem olvastátok-é, a mit az Isten mondott néktek, így szólván:
fa4dh6fed 22,32
Én vagyok az Ábrahám Istene, és az Izsák Istene, és a Jákób Istene; az Isten nem holtaknak, hanem élőknek Istene.
fa4dh6fed 22,33
És a sokaság ezt hallván, csodálkozék az ő tudományán.
fa4dh6fed 22,34
A farizeusok pedig, hallván, hogy a sadduczeusokat elnémította vala, egybegyűlének;
fa4dh6fed 22,35
És megkérdé őt közülök egy törvénytudó, kisértvén őt, és mondván:
fa4dh6fed 22,36
Mester, melyik a nagy parancsolat a törvényben?
fa4dh6fed 22,37
Jézus pedig monda néki: Szeresd az Urat, a te Istenedet teljes szívedből, teljes lelkedből és teljes elmédből.
fa4dh6fed 22,38
Ez az első és nagy parancsolat.
fa4dh6fed 22,39
A második pedig hasonlatos ehhez: Szeresd felebarátodat, mint magadat.
fa4dh6fed 22,40
E két parancsolattól függ az egész törvény és a próféták.
fa4dh6fed 22,41
Mikor pedig a farizeusok összegyülekezének, kérdezé őket Jézus,
fa4dh6fed 22,42
Mondván: Miképen vélekedtek ti a Krisztus felől? kinek a fia? Mondának néki: A Dávidé.
fa4dh6fed 22,43
Monda nékik: Miképen hívja tehát őt Dávid lélekben Urának, ezt mondván:
fa4dh6fed 22,44
Monda az Úr az én Uramnak: Ülj az én jobb kezem felől, míglen vetem a te ellenségeidet a te lábaid alá zsámolyul.
fa4dh6fed 22,45
Ha tehát Dávid Urának hívja őt, mi módon fia?
fa4dh6fed 22,46
És senki egy szót sem felelhet vala néki; sem pedig nem meri vala őt e naptól fogva többé senki megkérdezni.
fa4dh6fed 23,1
Akkor szóla Jézus a sokaságnak és az ő tanítványainak,
fa4dh6fed 23,2
Mondván: Az írástudók és a farizeusok a Mózes székében ülnek:
fa4dh6fed 23,3
Annakokáért a mit parancsolnak néktek, mindazt megtartsátok és megcselekedjétek; de az ő cselekedeteik szerint ne cselekedjetek. Mert ők mondják, de nem cselekszik.
fa4dh6fed 23,4
Mert ők nehéz és elhordozhatatlan terheket kötöznek egybe, és az emberek vállaira vetik; de ők az ujjokkal sem akarják azokat illetni.
fa4dh6fed 23,5
Minden ő dolgaikat pedig csak azért cselekszik, hogy lássák őket az emberek: mert megszélesítik az ő homlokszíjjaikat; és megnagyobbítják az ő köntöseik peremét;
fa4dh6fed 23,6
És szeretik a lakomákon a főhelyet, és a gyülekezetekben az elölűlést.
fa4dh6fed 23,7
És a piaczokon való köszöntéseket, és hogy az emberek így hívják őket: Mester, Mester!
fa4dh6fed 23,8
Ti pedig ne hivassátok magatokat Mesternek, mert egy a ti Mesteretek, a Krisztus; ti pedig mindnyájan testvérek vagytok.
fa4dh6fed 23,9
Atyátoknak se hívjatok senkit e földön; mert egy a ti Atyátok, a ki a mennyben van.
fa4dh6fed 23,10
Doktoroknak se hivassátok magatokat, mert egy a ti Doktorotok, a Krisztus.
fa4dh6fed 23,11
Hanem a ki a nagyobb közöttetek, legyen a ti szolgátok.
fa4dh6fed 23,12
Mert a ki magát felmagasztalja, megaláztatik; és a ki magát megalázza, felmagasztaltatik.
fa4dh6fed 23,13
De jaj néktek képmutató írástudók és farizeusok, mert a mennyeknek országát bezárjátok az emberek előtt; mivelhogy ti nem mentek be, a kik be akarnának menni, azokat sem bocsátjátok be.
fa4dh6fed 23,14
Jaj néktek képmutató írástudók és farizeusok, mert felemésztitek az özvegyek házát, és színből hosszan imádkoztok; ezért annál súlyosabb lesz a ti büntetéstek.
fa4dh6fed 23,15
Jaj néktek képmutató írástudók és farizeusok! mert megkerülitek a tengert és a földet, hogy egy pogányt zsidóvá tegyetek; és ha azzá lett, a gyehenna fiává teszitek őt, kétszerte inkább magatoknál.
fa4dh6fed 23,16
Jaj néktek vak vezérek, a kik ezt mondjátok: Ha valaki a templomra esküszik, semmi az; de ha valaki a templom aranyára esküszik, tartozik az.
fa4dh6fed 23,17
Bolondok és vakok: mert melyik nagyobb, az arany-é, vagy a templom, a mely szentté teszi az aranyat?
fa4dh6fed 23,18
És: Ha valaki az oltárra esküszik, semmi az; de ha valaki a rajta levő ajándékra esküszik, tartozik az.
fa4dh6fed 23,19
Bolondok és vakok: mert melyik nagyobb, az ajándék-é vagy az oltár, a mely szentté teszi az ajándékot?
fa4dh6fed 23,20
A ki azért az oltárra esküszik, esküszik arra és mindazokra, a mik azon vannak.
fa4dh6fed 23,21
És a ki a templomra esküszik, esküszik arra és Arra, a ki abban lakozik.
fa4dh6fed 23,22
És a ki az égre esküszik, esküszik az Isten királyiszékére és arra, ki abban ül.
fa4dh6fed 23,23
Jaj néktek képmutató írástudók és farizeusok! mert megdézsmáljátok a mentát, a kaprot és a köményt, és elhagyjátok a mik nehezebbek a törvényben, az ítéletet, az irgalmasságot és a hívséget: pedig ezeket kellene cselekedni, és amazokat sem elhagyni.
fa4dh6fed 23,24
Vak vezérek, a kik megszűritek a szúnyogot, a tevét pedig elnyelitek.
fa4dh6fed 23,25
Jaj néktek képmutató írástudók és farizeusok! mert megtisztítjátok a pohárnak és tálnak külsejét, belől pedig rakvák azok ragadománynyal és mértékletlenséggel.
fa4dh6fed 23,26
Vak farizeus, tisztítsd meg előbb a pohár és tál belsejét, hogy külsejük is tiszta legyen.
fa4dh6fed 23,27
Jaj néktek képmutató írástudók és farizeusok, mert hasonlatosak vagytok a meszelt sírokhoz, a melyek kívülről szépeknek tetszenek, belől pedig holtaknak csontjaival és minden undoksággal rakvák.
fa4dh6fed 23,28
Épen így ti is, kívülről igazaknak látszotok ugyan az emberek előtt, de belől rakva vagytok képmutatással és törvénytelenséggel.
fa4dh6fed 23,29
Jaj néktek képmutató írástudók és farizeusok! mert építitek a próféták sírjait és ékesgetitek az igazak síremlékeit.
fa4dh6fed 23,30
És ezt mondjátok: Ha mi atyáink korában éltünk volna, nem lettünk volna az ő bűntársaik a próféták vérében.
fa4dh6fed 23,31
Így hát magatok ellen tesztek bizonyságot, hogy fiai vagytok azoknak, a kik megölték a prófétákat.
fa4dh6fed 23,32
Töltsétek be ti is a ti atyáitoknak mértékét!
fa4dh6fed 23,33
Kígyók, mérges kígyóknak fajzatai, miképen kerülitek ki a gyehennának büntetését?
fa4dh6fed 23,34
Annakokáért ímé prófétákat, bölcseket és írástudókat küldök én hozzátok: és azok közül némelyeket megöltök, és megfeszítetek, másokat azok közül a ti zsinagógáitokban megostoroztok és városról- városra üldöztök.
fa4dh6fed 23,35
Hogy reátok szálljon minden igaz vér, a mely kiömlött a földön, az igaz Ábelnek vérétől Zakariásnak, a Barakiás fiának véréig, a kit a templom és az oltár között megöltetek.
fa4dh6fed 23,36
Bizony mondom néktek, mindezek reá következnek erre a nemzetségre.
fa4dh6fed 23,37
Jeruzsálem, Jeruzsálem! Ki megölöd a prófétákat és megkövezed azokat, a kik te hozzád küldettek, hányszor akartam egybegyűjteni a te fiaidat, miképen a tyúk egybegyűjti kis csirkéit szárnya alá; és te nem akartad.
fa4dh6fed 23,38
Ímé, pusztán hagyatik néktek a ti házatok.
fa4dh6fed 23,39
Mert mondom néktek: Mostantól fogva nem láttok engem mindaddig, mígnem ezt mondjátok: Áldott, a ki jő az Úrnak nevében!
fa4dh6fed 24,1
És kijővén Jézus a templomból, tovább méne; és hozzámenének az ő tanítványai, hogy mutogassák néki a templom épületeit.
fa4dh6fed 24,2
Jézus pedig monda nékik: Nem látjátok-é mind ezeket? Bizony mondom néktek: Nem marad itt kő kövön, mely le nem romboltatik.
fa4dh6fed 24,3
Mikor pedig az olajfák hegyén ül vala, hozzá menének a tanítványok magukban mondván: Mondd meg nékünk, mikor lesznek meg ezek? és micsoda jele lesz a te eljövetelednek, és a világ végének?
fa4dh6fed 24,4
És Jézus felelvén, monda nékik: Meglássátok, hogy valaki el ne hitessen titeket,
fa4dh6fed 24,5
Mert sokan jőnek majd az én nevemben, a kik ezt mondják: Én vagyok a Krisztus; és sokakat elhitetnek.
fa4dh6fed 24,6
Hallanotok kell majd háborúkról és háborúk híreiről: meglássátok, hogy meg ne rémüljetek; mert mindezeknek meg kell lenniök. De még ez nem itt a vég.
fa4dh6fed 24,7
Mert nemzet támad nemzet ellen, és ország ország ellen; és lésznek éhségek és döghalálok, és földindulások mindenfelé.
fa4dh6fed 24,8
Mind ez pedig a sok nyomorúságnak kezdete.
fa4dh6fed 24,9
Akkor nyomorúságra adnak majd benneteket, és megölnek titeket; és gyűlöletesek lesztek minden nép előtt az én nevemért.
fa4dh6fed 24,10
És akkor sokan megbotránkoznak, és elárulják egymást, és gyűlölik egymást.
fa4dh6fed 24,11
És sok hamis próféta támad, a kik sokakat elhitetnek.
fa4dh6fed 24,12
És mivelhogy a gonoszság megsokasodik, a szeretet sokakban meghidegül.
fa4dh6fed 24,13
De a ki mindvégig állhatatos marad, az idvezül.
fa4dh6fed 24,14
És az Isten országának ez az evangyélioma hirdettetik majd az egész világon, bizonyságul minden népnek; és akkor jő el a vég.
fa4dh6fed 24,15
Mikor azért látjátok majd, hogy az a pusztító utálatosság, a melyről Dániel próféta szólott, ott áll a szent helyen (a ki olvassa, értse meg):
fa4dh6fed 24,16
Akkor, a kik Júdeában lesznek, fussanak a hegyekre;
fa4dh6fed 24,17
A ház tetején levő ne szálljon alá, hogy házából valamit kivigyen;
fa4dh6fed 24,18
És a mezőn levő ne térjen vissza, hogy az ő ruháját elvigye.
fa4dh6fed 24,19
Jaj pedig a terhes és szoptató asszonyoknak azokon a napokon.
fa4dh6fed 24,20
Imádkozzatok pedig, hogy a ti futástok ne télen legyen, se szombatnapon:
fa4dh6fed 24,21
Mert akkor nagy nyomorúság lesz, a milyen nem volt a világ kezdete óta mind ez ideig, és nem is lesz soha.
fa4dh6fed 24,22
És ha azok a napok meg nem rövidíttetnének, egyetlen ember sem menekülhetne meg; de a választottakért megrövidíttetnek majd azok a napok.
fa4dh6fed 24,23
Ha valaki ezt mondja akkor néktek: Ímé, itt a Krisztus, vagy amott; ne higyjétek.
fa4dh6fed 24,24
Mert hamis Krisztusok és hamis próféták támadnak, és nagy jeleket és csodákat tesznek, annyira, hogy elhitessék, ha lehet, a választottakat is.
fa4dh6fed 24,25
Ímé eleve megmondottam néktek.
fa4dh6fed 24,26
Azért ha azt mondják majd néktek: Ímé a pusztában van; ne menjetek ki. Ímé a belső szobákban; ne higyjétek.
fa4dh6fed 24,27
Mert a miképen a villámlás napkeletről támad és ellátszik egész napnyugtáig, úgy lesz az ember Fiának eljövetele is.
fa4dh6fed 24,28
Mert a hol a dög, oda gyűlnek a keselyűk.
fa4dh6fed 24,29
Mindjárt pedig ama napok nyomorúságai után a nap elsötétedik, és a hold nem fénylik, és a csillagok az égről lehullanak, és az egeknek erősségei megrendülnek.
fa4dh6fed 24,30
És akkor feltetszik az ember Fiának jele az égen. És akkor sír a föld minden nemzetsége, és meglátják az embernek Fiát eljőni az ég felhőiben nagy hatalommal és dicsőséggel.
fa4dh6fed 24,31
És elküldi az ő angyalait nagy trombitaszóval, és egybegyűjtik az ő választottait a négy szelek felől, az ég egyik végétől a másik végéig.
fa4dh6fed 24,32
A fügefáról vegyétek pedig a példát: mikor az ága már zsendül, és levelet hajt, tudjátok, hogy közel van a nyár:
fa4dh6fed 24,33
Azonképen ti is, mikor mindezeket látjátok, tudjátok meg, hogy közel van, az ajtó előtt.
fa4dh6fed 24,34
Bizony mondom néktek, el nem múlik ez a nemzetség, mígnem mindezek meglesznek.
fa4dh6fed 24,35
Az ég és a föld elmúlnak, de az én beszédeim semmiképen el nem múlnak.
fa4dh6fed 24,36
Arról a napról és óráról pedig senki sem tud, az ég angyalai sem, hanem csak az én Atyám egyedül.
fa4dh6fed 24,37
A miképen pedig a Noé napjaiban vala, akképen lesz az ember Fiának eljövetele is.
fa4dh6fed 24,38
Mert a miképen az özönvíz előtt való napokban esznek és isznak vala, házasodnak és férjhez mennek vala, mind ama napig, a melyen Noé a bárkába méne.
fa4dh6fed 24,39
És nem vesznek vala észre semmit, mígnem eljöve az özönvíz és mindnyájukat elragadá: akképen lesz az ember Fiának eljövetele is.
fa4dh6fed 24,40
Akkor ketten lesznek a mezőn; az egyik felvétetik, a másik ott hagyatik.
fa4dh6fed 24,41
Két asszony őröl a malomban; az egyik felvétetik, a másik ott hagyatik.
fa4dh6fed 24,42
Vigyázzatok azért, mert nem tudjátok, mely órában jő el a ti Uratok.
fa4dh6fed 24,43
Azt pedig jegyezzétek meg, hogy ha tudná a ház ura, hogy az éjszakának melyik szakában jő el a tolvaj: vigyázna, és nem engedné, hogy házába törjön.
fa4dh6fed 24,44
Azért legyetek készen ti is; mert a mely órában nem gondoljátok, abban jő el az embernek Fia.
fa4dh6fed 24,45
Kicsoda hát a hű és bölcs szolga, a kit az ő ura gondviselővé tőn az ő házanépén, hogy a maga idejében adjon azoknak eledelt?
fa4dh6fed 24,46
Boldog az a szolga, a kit az ő ura, mikor haza jő, ily munkában talál.
fa4dh6fed 24,47
Bizony mondom néktek, hogy minden jószága fölött gondviselővé teszi őt.
fa4dh6fed 24,48
Ha pedig ama gonosz szolga így szólna az ő szívében: Halogatja még az én uram a hazajövetelt;
fa4dh6fed 24,49
És az ő szolgatársait verni kezdené, a részegesekkel pedig enni és inni kezdene:
fa4dh6fed 24,50
Megjő annak a szolgának az ura, a mely napon nem várja és a mely órában nem gondolja,
fa4dh6fed 24,51
És ketté vágatja őt, és a képmutatók sorsára juttatja; ott lészen sírás és fogcsikorgatás.
fa4dh6fed 25,1
Akkor hasonlatos lesz a mennyeknek országa ama tíz szűzhöz, a kik elővevén az ő lámpásaikat, kimenének a vőlegény elé.
fa4dh6fed 25,2
Öt pedig közülök eszes vala, és öt bolond.
fa4dh6fed 25,3
A kik bolondok valának, mikor lámpásaikat elővevék, nem vivének magukkal olajat;
fa4dh6fed 25,4
Az eszesek pedig lámpásaikkal együtt olajat vivének az ő edényeikben.
fa4dh6fed 25,5
Késvén pedig a vőlegény, mindannyian elszunnyadának és aluvának.
fa4dh6fed 25,6
Éjfélkor pedig kiáltás lőn: Ímhol jő a vőlegény! Jőjjetek elébe!
fa4dh6fed 25,7
Akkor felkelének mind azok a szűzek, és elkészíték az ő lámpásaikat.
fa4dh6fed 25,8
A bolondok pedig mondának az eszeseknek: Adjatok nékünk a ti olajotokból, mert a mi lámpásaink kialusznak.
fa4dh6fed 25,9
Az eszesek pedig felelének, mondván: Netalán nem lenne elegendő nékünk és néktek; menjetek inkább az árúsokhoz, és vegyetek magatoknak.
fa4dh6fed 25,10
Mikor pedig venni járnak vala, megérkezék a vőlegény; és a kik készen valának, bemenének ő vele a menyegzőbe, és bezáraték az ajtó.
fa4dh6fed 25,11
Később pedig a többi szűzek is megjövének, mondván: Uram! Uram! nyisd meg mi nékünk.
fa4dh6fed 25,12
Ő pedig felelvén, monda: Bizony mondom néktek, nem ismerlek titeket.
fa4dh6fed 25,13
Vigyázzatok azért, mert sem a napot, sem az órát nem tudjátok, a melyen az embernek Fia eljő.
fa4dh6fed 25,14
Mert épen úgy van ez, mint az az ember, a ki útra akarván kelni, eléhívatá az ő szolgáit, és a mije volt, átadá nékik.
fa4dh6fed 25,15
És ada az egyiknek öt tálentomot, a másiknak kettőt, a harmadiknak pedig egyet, kinek-kinek az ő erejéhez képest; és azonnal útra kele.
fa4dh6fed 25,16
Elmenvén pedig a ki az öt tálentomot kapta vala, kereskedék azokkal, és szerze más öt tálentomot.
fa4dh6fed 25,17
Azonképen a kié a kettő vala, az is más kettőt nyere.
fa4dh6fed 25,18
A ki pedig az egyet kapta vala, elmenvén, elásá azt a földbe, és elrejté az ő urának pénzét.
fa4dh6fed 25,19
Sok idő múlva pedig megjöve ama szolgáknak ura, és számot vete velök.
fa4dh6fed 25,20
És előjövén a ki az öt tálentomot kapta vala, hoza más öt tálentomot, mondván: Uram, öt tálentomot adtál vala nékem; ímé más öt tálentomot nyertem azokon.
fa4dh6fed 25,21
Az ő ura pedig monda néki: Jól vagyon jó és hű szolgám, kevesen voltál hű, sokra bízlak ezután; menj be a te uradnak örömébe.
fa4dh6fed 25,22
Előjövén pedig az is, a ki a két tálentomot kapta vala, monda: Uram, két tálentomot adtál volt nékem; ímé más két tálentomot nyertem azokon.
fa4dh6fed 25,23
Monda néki az ő ura: Jól vagyon jó és hű szolgám, kevesen voltál hű, sokra bízlak ezután; menj be a te uradnak örömébe.
fa4dh6fed 25,24
Előjövén pedig az is, a ki az egy tálentomot kapta vala, monda: Uram, tudtam, hogy te kegyetlen ember vagy, a ki ott is aratsz, a hol nem vetettél, és ott is takarsz, a hol nem vetettél;
fa4dh6fed 25,25
Azért félvén, elmentem és elástam a te tálentomodat a földbe; ímé megvan a mi a tied.
fa4dh6fed 25,26
Az ő ura pedig felelvén, monda néki: Gonosz és rest szolga, tudtad, hogy ott is aratok, a hol nem vetettem, és ott is takarok, a hol nem vetettem;
fa4dh6fed 25,27
El kellett volna tehát helyezned az én pénzemet a pénzváltóknál; és én, megjövén, nyereséggel kaptam volna meg a magamét.
fa4dh6fed 25,28
Vegyétek el azért tőle a tálentomot, és adjátok annak, a kinek tíz tálentoma van.
fa4dh6fed 25,29
Mert mindenkinek, a kinek van, adatik, és megszaporíttatik; a kinek pedig nincsen, attól az is elvétetik, a mije van.
fa4dh6fed 25,30
És a haszontalan szolgát vessétek a külső sötétségre; ott lészen sírás és fogcsikorgatás.
fa4dh6fed 25,31
Mikor pedig eljő az embernek Fia az ő dicsőségében, és ő vele mind a szent angyalok, akkor beül majd az ő dicsőségének királyiszékébe.
fa4dh6fed 25,32
És elébe gyűjtetnek mind a népek, és elválasztja őket egymástól, miként a pásztor elválasztja a juhokat a kecskéktől.
fa4dh6fed 25,33
És a juhokat jobb keze felől, a kecskéket pedig bal keze felől állítja.
fa4dh6fed 25,34
Akkor ezt mondja a király a jobb keze felől állóknak: Jertek, én Atyámnak áldottai, örököljétek ez országot, a mely számotokra készíttetett a világ megalapítása óta.
fa4dh6fed 25,35
Mert éheztem, és ennem adtatok; szomjúhoztam, és innom adtatok; jövevény voltam, és befogadtatok engem;
fa4dh6fed 25,36
Mezítelen voltam, és megruháztatok; beteg voltam, és meglátogattatok; fogoly voltam, és eljöttetek hozzám.
fa4dh6fed 25,37
Akkor felelnek majd néki az igazak, mondván: Uram, mikor láttuk, hogy éheztél, és tápláltunk volna? vagy szomjúhoztál, és innod adtunk volna?
fa4dh6fed 25,38
És mikor láttuk, hogy jövevény voltál, és befogadtunk volna? vagy mezítelen voltál, és felruháztunk volna?
fa4dh6fed 25,39
Mikor láttuk, hogy beteg vagy fogoly voltál, és hozzád mentünk volna?
fa4dh6fed 25,40
És felelvén a király, azt mondja majd nékik: Bizony mondom néktek, a mennyiben megcselekedtétek egygyel az én legkisebb atyámfiai közül, én velem cselekedtétek meg.
fa4dh6fed 25,41
Akkor szól majd az ő bal keze felől állókhoz is: Távozzatok tőlem, ti átkozottak, az örök tűzre, a mely az ördögöknek és az ő angyalainak készíttetett.
fa4dh6fed 25,42
Mert éheztem, és nem adtatok ennem; szomjúhoztam, és nem adtatok innom;
fa4dh6fed 25,43
Jövevény voltam, és nem fogadtatok be engem; mezítelen voltam, és nem ruháztatok meg engem; beteg és fogoly voltam, és nem látogattatok meg engem.
fa4dh6fed 25,44
Akkor ezek is felelnek majd néki, mondván: Uram, mikor láttuk, hogy éheztél, vagy szomjúhoztál, vagy hogy jövevény, vagy mezítelen, vagy beteg, vagy fogoly voltál, és nem szolgáltunk volna néked?
fa4dh6fed 25,45
Akkor felel majd nékik, mondván: Bizony mondom néktek, a mennyiben nem cselekedtétek meg egygyel eme legkisebbek közül, én velem sem cselekedtétek meg.
fa4dh6fed 25,46
És ezek elmennek majd az örök gyötrelemre; az igazak pedig az örök életre.
fa4dh6fed 26,1
És mikor mindezeket a beszédeket elvégezte vala Jézus, monda az ő tanítványainak:
fa4dh6fed 26,2
Tudjátok, hogy két nap mulva a husvétnak ünnepe lészen, és az embernek Fia elárultatik, hogy megfeszíttessék.
fa4dh6fed 26,3
Akkor egybegyűlének a főpapok, az írástudók és a nép vénei a főpap házába, a kit Kajafásnak hívtak,
fa4dh6fed 26,4
És tanácsot tartának, hogy Jézust álnoksággal megfogják és megöljék.
fa4dh6fed 26,5
De azt mondják vala: Ne az ünnepen: hogy zendülés ne legyen a nép között.
fa4dh6fed 26,6
És mikor Jézus Bethániában, a poklos Simon házánál vala,
fa4dh6fed 26,7
Méne ő hozzá egy asszony, a kinél vala drága kenetnek alabástrom szelenczéje, és az ő fejére tölté, a mint az asztalnál ül vala.
fa4dh6fed 26,8
Látván pedig ezt az ő tanítványai, bosszankodának, mondván: Mire való ez a tékozlás?
fa4dh6fed 26,9
Mert eladhatták volna ezt a kenetet nagy áron, és adhatták volna a szegényeknek.
fa4dh6fed 26,10
Mikor pedig ezt eszébe vette Jézus, monda nékik: Miért bántjátok ezt az asszonyt? hiszen jó dolgot cselekedett én velem.
fa4dh6fed 26,11
Mert a szegények mindenkor veletek lesznek, de én nem leszek mindenkor veletek.
fa4dh6fed 26,12
Mert hogy ő ezt a kenetet testemre töltötte, az én temetésemre nézve cselekedte azt.
fa4dh6fed 26,13
Bizony mondom néktek: Valahol az egész világon prédikáltatik az evangyéliom, a mit ez én velem cselekedék, az is hirdettetik az ő emlékezetére.
fa4dh6fed 26,14
Akkor a tizenkettő közül egy, a kit Iskariótes Júdásnak hívtak, a főpapokhoz menvén,
fa4dh6fed 26,15
Monda: Mit akartok nékem adni, és én kezetekbe adom őt? Azok pedig rendelének néki harmincz ezüst pénzt.
fa4dh6fed 26,16
És ettől fogva alkalmat keres vala, hogy elárulja őt.
fa4dh6fed 26,17
A kovásztalan kenyerek első napján pedig Jézushoz menének a tanítványok, mondván: Hol akarod, hogy megkészítsük néked ételedre a husvéti bárányt?
fa4dh6fed 26,18
Ő pedig monda: Menjetek el a városba ama bizonyos emberhez, és ezt mondjátok néki: A Mester üzeni: Az én időm közel van; nálad tartom meg a husvétot tanítványaimmal.
fa4dh6fed 26,19
És úgy cselekedének a tanítványok, a mint Jézus parancsolta vala nékik; és elkészíték a husvéti bárányt.
fa4dh6fed 26,20
Mikor pedig beestveledék, letelepszik vala a tizenkettővel,
fa4dh6fed 26,21
És a mikor esznek vala, monda: Bizony mondom néktek, ti közületek egy elárul engem.
fa4dh6fed 26,22
És felettébb megszomorodva, kezdék mindannyian mondani néki: Én vagyok-é az, Uram?
fa4dh6fed 26,23
Ő pedig felelvén, monda: A ki velem együtt mártja kezét a tálba, az árul el engem.
fa4dh6fed 26,24
Az embernek Fia jóllehet elmegyen, a mint meg van írva felőle, de jaj annak az embernek, a ki az embernek Fiát elárulja; jobb volna annak az embernek, ha nem született volna.
fa4dh6fed 26,25
Megszólalván Júdás is, a ki elárulja vala őt, monda: Én vagyok-é az, Mester? Monda néki: Te mondád.
fa4dh6fed 26,26
Mikor pedig evének, vevé Jézus a kenyeret és hálákat adván, megtöré és adá a tanítványoknak, és monda: Vegyétek, egyétek; ez az én testem.
fa4dh6fed 26,27
És vevén a poharat és hálákat adván, adá azoknak, ezt mondván: Igyatok ebből mindnyájan;
fa4dh6fed 26,28
Mert ez az én vérem, az új szövetségnek vére, a mely sokakért kiontatik bűnöknek bocsánatára.
fa4dh6fed 26,29
Mondom pedig néktek, hogy: Mostantól fogva nem iszom a szőlőtőkének ebből a terméséből mind ama napig, a mikor újan iszom azt veletek az én Atyámnak országában.
fa4dh6fed 26,30
És dícséretet énekelvén, kimenének az olajfák hegyére.
fa4dh6fed 26,31
Akkor monda nékik Jézus: Mindnyájan ezen az éjszakán megbotránkoztok én bennem. Mert meg van írva: Megverem a pásztort, és elszélednek a nyájnak juhai.
fa4dh6fed 26,32
De föltámadásom után előttetek megyek majd Galileába.
fa4dh6fed 26,33
Péter pedig felelvén, monda néki: Ha mindnyájan megbotránkoznak is te benned, én soha meg nem botránkozom.
fa4dh6fed 26,34
Monda néki Jézus: Bizony mondom néked, ezen az éjszakán, mielőtt megszólal a kakas, háromszor megtagadsz engem.
fa4dh6fed 26,35
Monda néki Péter: Ha meg kell is veled halnom, meg nem tagadlak téged. Hasonlóképen szólnak vala a többi tanítványok is.
fa4dh6fed 26,36
Akkor elméne Jézus velök egy helyre, a melyet Gecsemánénak hívtak, és monda a tanítványoknak: Üljetek le itt, míg elmegyek és amott imádkozom.
fa4dh6fed 26,37
És maga mellé vévén Pétert és Zebedeusnak két fiát, kezde szomorkodni és gyötrődni.
fa4dh6fed 26,38
Ekkor monda nékik: Felette igen szomorú az én lelkem mind halálig! maradjatok itt és vigyázzatok én velem.
fa4dh6fed 26,39
És egy kissé előre menve, arczra borula, könyörögvén és mondván: Atyám! ha lehetséges, múljék el tőlem e pohár; mindazáltal ne úgy legyen a mint én akarom, hanem a mint te.
fa4dh6fed 26,40
Akkor méne a tanítványokhoz és aluva találá őket, és monda Péternek: Így nem birtatok vigyázni velem egy óráig sem!?
fa4dh6fed 26,41
Vigyázzatok és imádkozzatok, hogy kísértetbe ne essetek; mert jóllehet a lélek kész, de a test erőtelen.
fa4dh6fed 26,42
Ismét elméne másodszor is, és könyörge, mondván: Atyám! ha el nem múlhatik tőlem e pohár, hogy ki ne igyam, legyen meg a te akaratod.
fa4dh6fed 26,43
És mikor visszatér vala, ismét aluva találá őket; mert megnehezedtek vala az ő szemeik.
fa4dh6fed 26,44
És ott hagyva őket, ismét elméne és imádkozék harmadszor, ugyanazon beszéddel szólván.
fa4dh6fed 26,45
Ekkor méne az ő tanítványaihoz, és monda nékik: Aludjatok immár és nyugodjatok. Ímé, elközelgett az óra, és az embernek Fia a bűnösök kezébe adatik.
fa4dh6fed 26,46
Keljetek fel, menjünk! Ímé elközelgett, a ki engem elárul.
fa4dh6fed 26,47
És még mikor beszél vala, ímé Júdás, egy a tizenkettő közül, eljöve és vele együtt sok nép fegyverekkel és fustélyokkal, a főpapoktól és a nép véneitől.
fa4dh6fed 26,48
A ki pedig őt elárulja vala, jelt ada nékik, mondván: A kit én majd megcsókolok, ő az, fogjátok meg őt.
fa4dh6fed 26,49
És mindjárt Jézushoz lépvén, monda: Üdvöz légy Mester! és megcsókolá őt.
fa4dh6fed 26,50
Jézus pedig monda néki: Barátom, miért jöttél? Akkor hozzámenvén, kezeiket Jézusra veték és megfogák őt.
fa4dh6fed 26,51
És ímé egyik azok közül, a kik a Jézussal valának, kinyújtván kezét, szablyáját kirántá, és a főpap szolgáját megcsapván, levágá annak egyik fülét.
fa4dh6fed 26,52
Akkor monda néki Jézus: Tedd helyére szablyádat; mert a kik fegyvert fognak, fegyverrel kell veszniök.
fa4dh6fed 26,53
Avagy azt gondolod-é, hogy nem kérhetném most az én Atyámat, hogy adjon ide mellém többet tizenkét sereg angyalnál?
fa4dh6fed 26,54
De mi módon teljesednének be az írások, hogy így kell lenni?
fa4dh6fed 26,55
Ugyanekkor monda Jézus a sokaságnak: Mint valami latorra, úgy jöttetek fegyverekkel és fustélyokkal, hogy megfogjatok engem? Naponként nálatok ültem, tanítván a templomban, és nem fogtatok meg engem.
fa4dh6fed 26,56
Mindez pedig azért lőn, hogy beteljesedjenek a próféták írásai. Ekkor elhagyák őt a tanítványok mind, és elfutának.
fa4dh6fed 26,57
Amazok pedig megfogván Jézust, vivék Kajafáshoz, a főpaphoz, a hol az írástudók és a vének egybegyűltek vala.
fa4dh6fed 26,58
Péter pedig követi vala őt távolról egész a főpap pitvaráig; és bemenvén, ott ül vala a szolgákkal, hogy lássa a végét.
fa4dh6fed 26,59
A főpapok pedig és a vének és az egész tanács hamis bizonyságot keresnek vala Jézus ellen, hogy megölhessék őt;
fa4dh6fed 26,60
És nem találának. És noha sok hamis tanú jött vala elő, még sem találának. Utoljára pedig előjövén két hamis tanú,
fa4dh6fed 26,61
Monda: Ez azt mondta: Leronthatom az Isten templomát, és három nap alatt felépíthetem azt.
fa4dh6fed 26,62
És fölkelvén a főpap, monda néki: Semmit sem felelsz-é? Micsoda tanúbizonyságot tesznek ezek ellened?
fa4dh6fed 26,63
Jézus pedig hallgat vala. És felelvén a főpap, monda néki: Az élő Istenre kényszerítelek téged, hogy mondd meg nékünk, ha te vagy-é a Krisztus, az Istennek Fia?
fa4dh6fed 26,64
Monda néki Jézus: Te mondád. Sőt mondom néktek: Mostantól fogva meglátjátok az embernek Fiát ülni az Istennek hatalmas jobbján, és eljőni az égnek felhőiben.
fa4dh6fed 26,65
Ekkor a főpap megszaggatá a maga ruháit, és monda: Káromlást szólott. Mi szükségünk van még bizonyságokra? Ímé most hallottátok az ő káromlását.
fa4dh6fed 26,66
Mit gondoltok? Azok pedig felelvén mondának: Méltó a halálra.
fa4dh6fed 26,67
Akkor szemébe köpdösének és arczul csapdosák őt, némelyek pedig botokkal verék,
fa4dh6fed 26,68
Mondván: Prófétáld meg nékünk Krisztus, kicsoda az, a ki üt téged?
fa4dh6fed 26,69
Péter pedig künn ül vala az udvaron, és hozzá menvén egy szolgálóleány, monda: Te is a Galileabeli Jézussal valál.
fa4dh6fed 26,70
Ő pedig mindenkinek hallatára megtagadá, mondván: Nem tudom, mit beszélsz.
fa4dh6fed 26,71
Mikor pedig kiméne a tornáczra meglátá őt egy másik szolgálóleány, és monda az ott levőknek: Ez is a názáreti Jézussal vala.
fa4dh6fed 26,72
És ismét megtagadá esküvéssel, hogy: Nem is ismerem ezt az embert.
fa4dh6fed 26,73
Kevés idő múlva pedig az ott álldogálók menének hozzá, és mondának Péternek: Bizony te is közülök való vagy; hiszen a te beszéded is elárul téged.
fa4dh6fed 26,74
Ekkor átkozódni és esküdözni kezde, hogy: Nem ismerem ezt az embert. És a kakas azonnal megszólala.
fa4dh6fed 26,75
És megemlékezék Péter a Jézus beszédéről, ki ezt mondotta vala néki: Mielőtt a kakas szólana, háromszor megtagadsz engem; és kimenvén onnan, keservesen síra.
fa4dh6fed 27,1
Mikor pedig reggel lőn, tanácsot tartának mind a főpapok és a nép vénei Jézus ellen, hogy őt megöljék.
fa4dh6fed 27,2
És megkötözvén őt, elvivék, és átadák őt Ponczius Pilátusnak a helytartónak.
fa4dh6fed 27,3
Akkor látván Júdás, a ki őt elárulá, hogy elítélték őt, megbánta dolgát, és visszavivé a harmincz ezüst pénzt a főpapoknak és a véneknek,
fa4dh6fed 27,4
Mondván: Vétkeztem, hogy elárultam az ártatlan vért. Azok pedig mondának: Mi közünk hozzá? Te lássad.
fa4dh6fed 27,5
Ő pedig eldobván az ezüst pénzeket a templomban, eltávozék; és elmenvén felakasztá magát.
fa4dh6fed 27,6
A főpapok pedig felszedvén az ezüst pénzeket, mondának: Nem szabad ezeket a templom kincsei közé tennünk, mert vérnek ára.
fa4dh6fed 27,7
Tanácsot ülvén pedig, megvásárlák azon a fazekasnak mezejét idegenek számára való temetőnek.
fa4dh6fed 27,8
Ezért hívják ezt a mezőt vérmezejének mind e mai napig.
fa4dh6fed 27,9
Ekkor teljesedék be a Jeremiás próféta mondása, a ki így szólott: És vevék a harmincz ezüst pénzt, a megbecsültnek árát, a kit Izráel fiai részéről megbecsültek,
fa4dh6fed 27,10
És adák azt a fazekas mezejéért, a mint az Úr rendelte volt nékem.
fa4dh6fed 27,11
Jézus pedig ott álla a helytartó előtt; és kérdezé őt a helytartó, mondván: Te vagy-é a zsidók királya? Jézus pedig monda néki: Te mondod.
fa4dh6fed 27,12
És mikor vádolák őt a főpapok és a vének, semmit sem felele.
fa4dh6fed 27,13
Akkor monda néki Pilátus: Nem hallod-é, mily sok bizonyságot tesznek ellened?
fa4dh6fed 27,14
És nem felele néki egyetlen szóra sem, úgy hogy a helytartó igen elcsodálkozék.
fa4dh6fed 27,15
Ünnepenként pedig egy foglyot szokott szabadon bocsátani a helytartó a sokaság kedvéért, a kit akarának.
fa4dh6fed 27,16
Vala pedig akkor egy nevezetes foglyuk, a kit Barabbásnak hívtak.
fa4dh6fed 27,17
Mikor azért egybegyülekezének, monda nékik Pilátus: Melyiket akarjátok hogy elbocsássam néktek: Barabbást-é, vagy Jézust, a kit Krisztusnak hívnak?
fa4dh6fed 27,18
Mert jól tudja vala, hogy irigységből adák őt kézbe.
fa4dh6fed 27,19
A mint pedig ő az ítélőszékben ül vala, külde ő hozzá a felesége, ezt üzenvén: Ne avatkozzál amaz igaz ember dolgába; mert sokat szenvedtem ma álmomban ő miatta.
fa4dh6fed 27,20
A főpapok és vének pedig reá beszélék a sokaságot, hogy Barabbást kérjék ki, Jézust pedig veszítsék el.
fa4dh6fed 27,21
Felelvén pedig a helytartó, monda nékik: A kettő közül melyiket akarjátok, hogy elbocsássam néktek? Azok pedig mondának: Barabbást.
fa4dh6fed 27,22
Monda nékik Pilátus: Mit cselekedjem hát Jézussal, a kit Krisztusnak hívnak? Mindnyájan mondának: Feszíttessék meg!
fa4dh6fed 27,23
A helytartó pedig monda: Mert mi rosszat cselekedett? Azok pedig még inkább kiáltoznak vala, mondván: Feszíttessék meg!
fa4dh6fed 27,24
Pilátus pedig látván, hogy semmi sem használ, hanem még nagyobb háborúság támad, vizet vévén, megmosá kezeit a sokaság előtt, mondván: Ártatlan vagyok ez igaz embernek vérétől; ti lássátok!
fa4dh6fed 27,25
És felelvén az egész nép, monda: Az ő vére mi rajtunk és a mi magzatainkon.
fa4dh6fed 27,26
Akkor elbocsátá nékik Barabbást; Jézust pedig megostoroztatván, kezökbe adá, hogy megfeszíttessék.
fa4dh6fed 27,27
Akkor a helytartó vitézei elvivék Jézust az őrházba, és oda gyűjték hozzá az egész csapatot.
fa4dh6fed 27,28
És levetkeztetvén őt, bíbor palástot adának reá.
fa4dh6fed 27,29
És tövisből fonott koronát tőnek a fejére, és nádszálat a jobb kezébe; és térdet hajtva előtte, csúfolják vala őt, mondván: Üdvöz légy zsidóknak királya!
fa4dh6fed 27,30
És mikor megköpdösék őt, elvevék a nádszálat, és a fejéhez verdesik vala.
fa4dh6fed 27,31
És miután megcsúfolták, levevék róla a palástot és az ő maga ruháiba öltözteték; és elvivék, hogy megfeszítsék őt.
fa4dh6fed 27,32
Kifelé menve pedig találkozának egy czirénei emberrel, a kit Simonnak hívnak vala; ezt kényszeríték, hogy vigye az ő keresztjét.
fa4dh6fed 27,33
És mikor eljutának arra a helyre, a melyet Golgothának, azaz koponya helyének neveznek,
fa4dh6fed 27,34
Méreggel megelegyített eczetet adának néki inni; és megízlelvén, nem akara inni.
fa4dh6fed 27,35
Minek utána pedig megfeszíték őt, eloszták az ő ruháit, sorsot vetvén; hogy beteljék a próféta mondása: Megosztozának az én ruháimon, és az én köntösömre sorsot vetének.
fa4dh6fed 27,36
És leülvén, ott őrzik vala őt.
fa4dh6fed 27,37
És feje fölé illeszték az ő kárhoztatásának okát, oda írván: Ez Jézus, a zsidók királya.
fa4dh6fed 27,38
Akkor megfeszítének vele együtt két latrot, egyiket jobbkéz felől, és a másikat balkéz felől.
fa4dh6fed 27,39
Az arramenők pedig szidalmazzák vala őt, fejüket hajtogatván.
fa4dh6fed 27,40
És ezt mondván: Te, ki lerontod a templomot és harmadnapra fölépíted, szabadítsd meg magadat; ha Isten Fia vagy, szállj le a keresztről!
fa4dh6fed 27,41
Hasonlóképen a főpapok is csúfolódván az írástudókkal és a vénekkel egyetemben, ezt mondják vala:
fa4dh6fed 27,42
Másokat megtartott, magát nem tudja megtartani. Ha Izráel királya, szálljon le most a keresztről, és majd hiszünk néki.
fa4dh6fed 27,43
Bízott az Istenben; mentse meg most őt, ha akarja; mert azt mondta: Isten Fia vagyok.
fa4dh6fed 27,44
A kiket vele együtt feszítének meg, a latrok is ugyanazt hányják vala szemére.
fa4dh6fed 27,45
Hat órától kezdve pedig sötétség lőn mind az egész földön, kilencz óráig.
fa4dh6fed 27,46
Kilencz óra körül pedig nagy fenszóval kiálta Jézus, mondván: ELI, ELI! LAMA SABAKTÁNI? azaz: Én Istenem, én Istenem! miért hagyál el engemet?
fa4dh6fed 27,47
Némelyek pedig az ott állók közül, a mint ezt hallák, mondának: Illést hívja ez.
fa4dh6fed 27,48
És egy közülök azonnal oda futamodván, egy szivacsot vőn, és megtöltvén eczettel és egy nádszálra tűzvén, inni ád vala néki.
fa4dh6fed 27,49
A többiek pedig ezt mondják vala: Hagyd el, lássuk eljő-é Illés, hogy megszabadítsa őt?
fa4dh6fed 27,50
Jézus pedig ismét nagy fenszóval kiáltván, kiadá lelkét.
fa4dh6fed 27,51
És ímé a templom kárpítja fölétől aljáig ketté hasada; és a föld megindula, és a kősziklák megrepedezének;
fa4dh6fed 27,52
És a sírok megnyílának, és sok elhúnyt szentnek teste föltámada.
fa4dh6fed 27,53
És kijövén a sírokból, a Jézus föltámadása után bementek a szent városba, és sokaknak megjelenének.
fa4dh6fed 27,54
A százados pedig és a kik ő vele őrizték vala Jézust, látván a földindulást és a mik történtek vala, igen megrémülének, mondván: Bizony, Istennek Fia vala ez!
fa4dh6fed 27,55
Sok asszony vala pedig ott, a kik távolról szemlélődnek vala, a kik Galileából követték Jézust, szolgálván néki;
fa4dh6fed 27,56
Ezek közt volt Mária Magdaléna, és Mária a Jakab és Józsé anyja, és a Zebedeus fiainak anyja.
fa4dh6fed 27,57
Mikor pedig beesteledék, eljöve egy gazdag ember Arimathiából, név szerint József, a ki maga is tanítványa volt Jézusnak;
fa4dh6fed 27,58
Ez Pilátushoz menvén, kéri vala a Jézus testét. Akkor parancsolá Pilátus, hogy adják át a testet.
fa4dh6fed 27,59
És magához vévén József a testet, begöngyölé azt tiszta gyolcsba,
fa4dh6fed 27,60
És elhelyezé azt a maga új sírjába, a melyet a sziklába vágatott: és a sír szájára egy nagy követ hengerítvén, elméne.
fa4dh6fed 27,61
Ott vala pedig Mária Magdaléna és a másik Mária, a kik a sír átellenében ülnek vala.
fa4dh6fed 27,62
Másnap pedig, a mely péntek után következik, egybegyűlének a főpapok és a farizeusok Pilátushoz,
fa4dh6fed 27,63
Ezt mondván: Uram, emlékezünk, hogy az a hitető még életében azt mondotta volt: Harmadnapra föltámadok.
fa4dh6fed 27,64
Parancsold meg azért, hogy őrizzék a sírt harmadnapig, ne hogy az ő tanítványai odamenvén éjjel, ellopják őt és azt mondják a népnek: Feltámadott a halálból; és az utolsó hitetés gonoszabb legyen az elsőnél.
fa4dh6fed 27,65
Pilátus pedig monda nékik: Van őrségetek; menjetek, őríztessétek, a mint tudjátok.
fa4dh6fed 27,66
Ők pedig elmenvén, a sírt őrizet alá helyezék, lepecsételvén a követ, az őrséggel.
fa4dh6fed 28,1
A szombat végén pedig, a hét első napjára virradólag, kiméne Mária Magdaléna és a másik Mária, hogy megnézzék a sírt.
fa4dh6fed 28,2
És ímé nagy földindulás lőn; mert az Úrnak angyala leszállván a mennyből, és oda menvén, elhengeríté a követ a sír szájáról, és reá üle arra.
fa4dh6fed 28,3
A tekintete pedig olyan volt, mint a villámlás, és a ruhája fehér, mint a hó.
fa4dh6fed 28,4
Az őrizők pedig tőle való féltökben megrettenének, és olyanokká lőnek mint a holtak.
fa4dh6fed 28,5
Az angyal pedig megszólalván, monda az asszonyoknak: Ti ne féljetek; mert tudom, hogy a megfeszített Jézust keresitek.
fa4dh6fed 28,6
Nincsen itt, mert feltámadott, a mint megmondotta volt. Jertek, lássátok a helyet, a hol feküdt vala az Úr.
fa4dh6fed 28,7
És menjetek gyorsan és mondjátok meg az ő tanítványainak, hogy feltámadott a halálból; és ímé előttetek megy Galileába; ott meglátjátok őt, ímé megmondottam néktek.
fa4dh6fed 28,8
És gyorsan eltávozván a sírtól félelemmel és nagy örömmel, futnak vala, hogy megmondják az ő tanítványainak.
fa4dh6fed 28,9
Mikor pedig mennek vala, hogy megmondják az ő tanítványainak, ímé szembe jöve ő velök Jézus, mondván: Legyetek üdvözölve! Azok pedig hozzá járulván, megragadák az ő lábait, és leborulának előtte.
fa4dh6fed 28,10
Akkor monda nékik Jézus: Ne féljetek; menjetek el, mondjátok meg az én atyámfiainak, hogy menjenek Galileába, és ott meglátnak engem.
fa4dh6fed 28,11
A mialatt pedig ők mennek vala, ímé az őrségből némelyek bemenvén a városba, megjelentének a főpapoknak mindent a mi történt.
fa4dh6fed 28,12
És egybegyülekezvén a vénekkel együtt, és tanácsot tartván, sok pénzt adának a vitézeknek,
fa4dh6fed 28,13
Ezt mondván: Mondjátok, hogy: Az ő tanítványai odajövén éjjel, ellopák őt, mikor mi aluvánk.
fa4dh6fed 28,14
És ha ez a helytartó fülébe jut, mi elhitetjük őt, és kimentünk titeket a bajból.
fa4dh6fed 28,15
Azok pedig fölvevén a pénzt, úgy cselekedének, a mint megtanították őket. És elterjedt ez a hír a zsidók között mind e mai napig.
fa4dh6fed 28,16
A tizenegy tanítvány pedig elméne Galileába, a hegyre, a hová Jézus rendelte vala őket.
fa4dh6fed 28,17
És mikor megláták őt, leborulának előtte; némelyek pedig kételkedének.
fa4dh6fed 28,18
És hozzájuk menvén Jézus, szóla nékik, mondván: Nékem adatott minden hatalom mennyen és földön.
fa4dh6fed 28,19
Elmenvén azért, tegyetek tanítványokká minden népeket, megkeresztelvén őket az Atyának, a Fiúnak és a Szent Léleknek nevében,
fa4dh6fed 28,20
Tanítván őket, hogy megtartsák mindazt, a mit én parancsoltam néktek: és ímé én ti veletek vagyok minden napon a világ végezetéig. Ámen!
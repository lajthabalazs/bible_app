Bölcs Salamonnak Példabeszédei
fa4dh6fed 1,1
Salamonnak, Dávid fiának, Izráel királyának példabeszédei,
fa4dh6fed 1,2
Bölcseség és erkölcsnek tanulására, értelmes beszédek megértésére;
fa4dh6fed 1,3
Okos fenyítéknek, igazságnak és ítéletnek és becsületességnek megnyerésére;
fa4dh6fed 1,4
Együgyűeknek eszesség, gyermeknek tudomány és meggondolás adására.
fa4dh6fed 1,5
Hallja a bölcs és öregbítse az ő tanulságát, és az értelmes szerezzen érett tanácsokat.
fa4dh6fed 1,6
Példabeszédnek és példázatnak, bölcsek beszédeinek és találós meséinek megértésére.
fa4dh6fed 1,7
Az Úrnak félelme feje a bölcseségnek; a bölcseséget és erkölcsi tanítást a bolondok megútálják.
fa4dh6fed 1,8
Hallgasd, fiam, a te atyádnak erkölcsi tanítását, és a te anyádnak oktatását el ne hagyd.
fa4dh6fed 1,9
Mert kedves ékesség lesz a te fejednek, és aranyláncz a te nyakadra.
fa4dh6fed 1,10
Fiam, ha a bűnösök el akarnak csábítani téged: ne fogadd beszédöket.
fa4dh6fed 1,11
Ha azt mondják: jere mi velünk, leselkedjünk vér után, rejtezzünk el az ártatlan ellen ok nélkül;
fa4dh6fed 1,12
Nyeljük el azokat, mint a sír elevenen, és egészen, mint a kik mélységbe szállottak;
fa4dh6fed 1,13
Minden drága marhát nyerünk, megtöltjük a mi házainkat zsákmánnyal;
fa4dh6fed 1,14
Sorsodat vesd közénk; egy erszényünk legyen mindnyájunknak:
fa4dh6fed 1,15
Fiam, ne járj egy úton ezekkel, tartóztasd meg lábaidat ösvényüktől;
fa4dh6fed 1,16
Mert lábaik a gonoszra futnak, és sietnek a vérnek ontására.
fa4dh6fed 1,17
Mert hiába vetik ki a hálót minden szárnyas állat szemei előtt:
fa4dh6fed 1,18
Ezek mégis vérök árán is ólálkodnak, lelkök árán is leselkednek;
fa4dh6fed 1,19
Ilyen az útja minden kapzsi embernek: gazdájának életét veszi el.
fa4dh6fed 1,20
A bölcseség künn szerül-szerte kiált; az utczákon zengedezteti az ő szavát.
fa4dh6fed 1,21
Lármás utczafőkön kiált a kapuk bemenetelin, a városban szólja az ő beszédit.
fa4dh6fed 1,22
Míglen szeretitek, oh ti együgyűek az együgyűséget, és gyönyörködnek a csúfolók csúfolásban, és gyűlölik a balgatagok a tudományt?!
fa4dh6fed 1,23
Térjetek az én dorgálásomhoz; ímé közlöm veletek az én lelkemet, tudtotokra adom az én beszédimet néktek.
fa4dh6fed 1,24
Mivelhogy hívtalak titeket, és vonakodtatok, kiterjesztém az én kezemet, és senki eszébe nem vette;
fa4dh6fed 1,25
És elhagytátok minden én tanácsomat, és az én feddésemmel nem gondoltatok:
fa4dh6fed 1,26
Én is a ti nyomorúságtokon nevetek, megcsúfollak, mikor eljő az, a mitől féltek.
fa4dh6fed 1,27
Mikor eljő, mint a vihar, az, a mitől féltek, és a ti nyomorúságtok, mint a forgószél elközelget: mikor eljő ti reátok a nyomorgatás és a szorongatás.
fa4dh6fed 1,28
Akkor segítségül hívnak engem, de nem hallgatom meg: keresnek engem, de meg nem találnak.
fa4dh6fed 1,29
Azért hogy gyűlölték a bölcseséget, és az Úrnak félelmét nem választották.
fa4dh6fed 1,30
Nem engedtek az én tanácsomnak; megvetették minden én feddésemet.
fa4dh6fed 1,31
Esznek azért az ő útjoknak gyümölcséből, és az ő tanácsokból megelégednek.
fa4dh6fed 1,32
Mert az együgyűeknek pártossága megöli őket, és a balgatagoknak szerencséje elveszti őket.
fa4dh6fed 1,33
A ki pedig hallgat engem, lakozik bátorságosan, és csendes lesz a gonosznak félelmétől.
fa4dh6fed 2,1
Fiam! ha beveszed az én beszédimet, és az én parancsolatimat elrejted magadnál,
fa4dh6fed 2,2
Ha figyelmeztetvén a bölcsességre a te füleidet, hajtod a te elmédet az értelemre,
fa4dh6fed 2,3
Igen, ha a bölcseségért kiáltasz, és az értelemért a te szódat felemeled,
fa4dh6fed 2,4
Ha keresed azt, mint az ezüstöt, és mint a kincseket kutatod azt:
fa4dh6fed 2,5
Akkor megérted az Úrnak félelmét, és az Istennek ismeretére jutsz.
fa4dh6fed 2,6
Mert az Úr ád bölcseséget, az ő szájából tudomány és értelem származik.
fa4dh6fed 2,7
Az igazaknak valóságos jót rejteget, paizst a tökéletesen járóknak,
fa4dh6fed 2,8
Hogy megőrizze az igazságnak útait, és kegyeseinek útját megtartja.
fa4dh6fed 2,9
Akkor megérted az igazságot, és törvényt és becsületességet, és minden jó útat.
fa4dh6fed 2,10
Mert bölcseség megy a te elmédbe, és a tudomány a te lelkedben gyönyörűséges lesz.
fa4dh6fed 2,11
Meggondolás őrködik feletted, értelem őriz téged,
fa4dh6fed 2,12
Hogy megszabadítson téged a gonosznak útától, és a gonoszságszóló férfiútól;
fa4dh6fed 2,13
A kik elhagyják az igazságnak útát, hogy járjanak a setétségnek útain.
fa4dh6fed 2,14
A kik örülnek gonoszt cselekedvén, vígadnak a gonosz álnokságokon.
fa4dh6fed 2,15
A kiknek ösvényeik görbék, és a kik az ő útaikban gonoszok.
fa4dh6fed 2,16
Hogy megszabadítson téged a nem hozzád tartozó asszonytól, az idegentől, a ki az ő beszédével hizelkedik,
fa4dh6fed 2,17
A ki elhagyja az ő ifjúságának férjét, és az ő Istenének szövetségéről elfelejtkezik;
fa4dh6fed 2,18
Mert a halálra hanyatlik az ő háza, és az ő ösvényei az élet nélkül valókhoz.
fa4dh6fed 2,19
Valakik mennek ahhoz, nem térnek meg, sem meg nem nyerhetik az életnek útait.
fa4dh6fed 2,20
Hogy járj a jóknak útjokon, és az igazaknak ösvényeit kövessed.
fa4dh6fed 2,21
Mert az igazak lakják a földet, és a tökéletesek maradnak meg rajta.
fa4dh6fed 2,22
A gonoszok pedig a földről kivágattatnak, és a hitetlenül cselekedők kiszaggattatnak abból.
fa4dh6fed 3,1
Fiam! az én tanításomról el ne felejtkezzél, és az én parancsolatimat megőrizze a te elméd;
fa4dh6fed 3,2
Mert napoknak hosszú voltát, és sok esztendős életet, és békességet hoznak néked bőven.
fa4dh6fed 3,3
Az irgalmasság és igazság ne hagyjanak el téged: kösd azokat a te nyakadra, írd be azokat a te szívednek táblájára;
fa4dh6fed 3,4
Így nyersz kedvességet és jó értelmet Istennek és embernek szemei előtt.
fa4dh6fed 3,5
Bizodalmad legyen az Úrban teljes elmédből; a magad értelmére pedig ne támaszkodjál.
fa4dh6fed 3,6
Minden te útaidban megismered őt; akkor ő igazgatja a te útaidat.
fa4dh6fed 3,7
Ne légy bölcs a te magad ítélete szerint; féld az Urat, és távozzál el a gonosztól.
fa4dh6fed 3,8
Egészség lesz ez a te testednek, és megújulás a te csontaidnak.
fa4dh6fed 3,9
Tiszteld az Urat a te marhádból, a te egész jövedelmed zsengéjéből.
fa4dh6fed 3,10
Eképen megtelnek a te csűreid elégséggel, és musttal áradnak el sajtód válúi.
fa4dh6fed 3,11
Az Úrnak fenyítését fiam, ne útáld meg, se meg ne únd az ő dorgálását.
fa4dh6fed 3,12
Mert a kit szeret az Úr, megdorgálja, és pedig mint az atya az ő fiát, a kit kedvel.
fa4dh6fed 3,13
Boldog ember, a ki megnyerte a bölcseséget, és az ember, a ki értelmet szerez.
fa4dh6fed 3,14
Mert jobb ennek megszerzése az ezüstnek megszerzésénél, és a kiásott aranynál ennek jövedelme.
fa4dh6fed 3,15
Drágább a fényes kárbunkulusoknál, és minden te gyönyörűségeid nem hasonlíthatók hozzá.
fa4dh6fed 3,16
Napoknak hosszúsága van jobbjában, baljában gazdagság és tisztesség.
fa4dh6fed 3,17
Az ő útai gyönyörűséges útak, és minden ösvényei: békesség.
fa4dh6fed 3,18
Életnek fája ez azoknak, a kik megragadják, és a kik megtartják boldogok!
fa4dh6fed 3,19
Az Úr bölcseséggel fundálta a földet, erősítette az eget értelemmel.
fa4dh6fed 3,20
Az ő tudománya által fakadtak ki a mélységből a vizek, és a felhők csepegnek harmatot,
fa4dh6fed 3,21
Fiam, ne távozzanak el a te szemeidtől, őrizd meg az igaz bölcseséget, és a meggondolást!
fa4dh6fed 3,22
És lesznek ezek élet a te lelkednek, és kedvesség a te nyakadnak.
fa4dh6fed 3,23
Akkor bátorsággal járod a te útadat, és a te lábadat meg nem ütöd.
fa4dh6fed 3,24
Mikor lefekszel, nem rettegsz; hanem lefekszel és gyönyörűséges lesz a te álmod.
fa4dh6fed 3,25
Ne félj a hirtelen való félelemtől, és a gonoszok pusztításától, ha eljő;
fa4dh6fed 3,26
Mert az Úr lesz a te bizodalmad és megőrzi a te lábadat a fogságtól.
fa4dh6fed 3,27
Ne fogd meg a jótéteményt azoktól, a kiket illet, ha hatalmadban van annak megcselekedése.
fa4dh6fed 3,28
Ne mondd a te felebarátodnak: menj el, azután térj meg, és holnap adok; holott nálad van, a mit kér.
fa4dh6fed 3,29
Ne forralj a te felebarátod ellen gonoszt, holott ő együtt ül bátorságosan te veled.
fa4dh6fed 3,30
Ne háborogj egy emberrel is ok nélkül, ha nem illetett gonoszszal téged.
fa4dh6fed 3,31
Ne irígykedjél az erőszakos emberre, és néki semmi útát ne válaszd.
fa4dh6fed 3,32
Mert útálja az Úr az engedetlent; és az igazakkal van az ő titka.
fa4dh6fed 3,33
Az Úrnak átka van a gonosznak házán; de az igazaknak lakhelyét megáldja.
fa4dh6fed 3,34
Ha kik csúfolók, ő megcsúfolja azokat; a szelídeknek pedig ád kedvességet.
fa4dh6fed 3,35
A bölcsek tisztességet örökölnek; a bolondok pedig gyalázatot aratnak.
fa4dh6fed 4,1
Halljátok meg, fiaim, atyátok erkölcsi tanítását, és figyelmezzetek az értelemnek megtudására.
fa4dh6fed 4,2
Mert jó tanulságot adok néktek; az én tudományomat el ne hagyjátok.
fa4dh6fed 4,3
Mert én atyámnak fia voltam, gyenge és egyetlenegy az én anyám előtt.
fa4dh6fed 4,4
Tehát tanított engem, és mondá nékem: tartsa meg az én beszédemet a te elméd, hogy megtartván az én parancsolatimat, élj;
fa4dh6fed 4,5
Szerezz bölcseséget, szerezz eszességet; ne felejtkezzél el, se el ne hajolj az én számnak beszéditől.
fa4dh6fed 4,6
Ne hagyd el azt, és megtart téged; szeresd azt, és megőriz téged.
fa4dh6fed 4,7
A bölcseség kezdete ez: szerezz bölcseséget, és minden keresményedből szerezz értelmet.
fa4dh6fed 4,8
Magasztald fel azt, és felmagasztal téged; tiszteltté tesz téged, ha hozzád öleled azt.
fa4dh6fed 4,9
Ád a te fejednek kedvességnek koszorúját; igen szép ékes koronát ád néked.
fa4dh6fed 4,10
Hallgasd, fiam, és vedd be az én beszédimet; így sokasulnak meg néked a te életednek esztendei.
fa4dh6fed 4,11
Bölcseségnek útára tanítottalak téged, vezettelek téged az igazságnak ösvényin.
fa4dh6fed 4,12
Mikor jársz, semmi nem szorítja meg a te járásodat; és ha futsz, nem ütközöl meg.
fa4dh6fed 4,13
Ragaszkodjál az erkölcsi tanításhoz, ne hagyd el; őrizd meg azt, mert az a te életed.
fa4dh6fed 4,14
A hitetleneknek útjára ne menj, se ne járj a gonoszok ösvényén.
fa4dh6fed 4,15
Hagyd el, át ne menj rajta; térj el tőle, és menj tovább.
fa4dh6fed 4,16
Mert nem alhatnak azok, ha gonoszt nem cselekesznek: és kimegy szemükből az álom, ha mást romlásra nem juttatnak.
fa4dh6fed 4,17
Mert az istentelenségnek étkét eszik, és az erőszaktételnek borát iszszák.
fa4dh6fed 4,18
Az igazak ösvénye pedig olyan, mint a hajnal világossága, mely minél tovább halad, annál világosabb lesz, a teljes délig.
fa4dh6fed 4,19
Az istentelenek útja pedig olyan, mint a homály, nem tudják miben ütköznek meg.
fa4dh6fed 4,20
Fiam, az én szavaimra figyelmezz, az én beszédimre hajtsad füledet.
fa4dh6fed 4,21
Ne távozzanak el a te szemeidtől, tartsd meg ezeket a te elmédben.
fa4dh6fed 4,22
Mert életök ezek azoknak, a kik megnyerik, és egész testöknek egészség.
fa4dh6fed 4,23
Minden féltett dolognál jobban őrizd meg szívedet, mert abból indul ki minden élet.
fa4dh6fed 4,24
Vesd el tőled a száj hamisságát, és az ajkak álnokságát távoztasd el magadtól.
fa4dh6fed 4,25
A te szemeid előre nézzenek, és szemöldökid egyenest magad elé irányuljanak.
fa4dh6fed 4,26
Egyengesd el lábaid ösvényit, s minden te útaid állhatatosak legyenek.
fa4dh6fed 4,27
Ne térj jobbra, se balra, fordítsd el a te lábadat a gonosztól.
fa4dh6fed 5,1
Fiam! az én bölcseségemre figyelmezz, az én értelmemre hajtsd a te füledet,
fa4dh6fed 5,2
Hogy megtartsd a meggondolást, és a tudományt a te ajakid megőrizzék.
fa4dh6fed 5,3
Mert színmézet csepeg az idegen asszony ajka, és símább az olajnál az ő ínye.
fa4dh6fed 5,4
De annak vége keserű, mint az üröm, éles, mint a kétélű tőr.
fa4dh6fed 5,5
Az ő lábai a halálra mennek, az ő léptei a sírba törekszenek.
fa4dh6fed 5,6
Az életnek útát hogy ne követhesse, ösvényei változókká lettek, a nélkül, hogy ő eszébe venné.
fa4dh6fed 5,7
Most azért, fiaim, hallgassatok engem, és ne távozzatok el számnak beszéditől!
fa4dh6fed 5,8
Távoztasd el attól útadat, és ne közelgess házának ajtajához,
fa4dh6fed 5,9
Hogy másoknak ne add a te ékességedet, és esztendeidet a kegyetlennek;
fa4dh6fed 5,10
Hogy ne az idegenek teljenek be a te marháiddal, és a te keresményed más házába ne jusson.
fa4dh6fed 5,11
Hogy nyögnöd kelljen élet ed végén, a mikor megemésztetik a te húsod és a te tested,
fa4dh6fed 5,12
És azt kelljen mondanod: miképen gyűlöltem az erkölcsi tanítást, és a fenyítéket útálta az én elmém,
fa4dh6fed 5,13
És nem hallgattam az én vezetőim szavát, és az én tanítóimhoz nem hajtottam fülemet!
fa4dh6fed 5,14
Kevés híja volt, hogy minden gonoszságba nem merültem a gyülekezetnek és községnek közepette!
fa4dh6fed 5,15
Igyál vizet a te kútadból, és a te forrásod közepiből folyóvizet.
fa4dh6fed 5,16
Kifolyjanak-é a te forrásid, az utczákra a te vized folyásai?
fa4dh6fed 5,17
Egyedül tied legyenek, és nem az idegenekéi veled.
fa4dh6fed 5,18
Legyen a te forrásod áldott, és örvendezz a te ifjúságod feleségének.
fa4dh6fed 5,19
A szerelmes szarvas, és kedves zerge; az ő emlői elégítsenek meg téged minden időben, az ő szerelmében gyönyörködjél szüntelen.
fa4dh6fed 5,20
És miért bujdosnál, fiam, az idegen után, és ölelnéd keblét az idegennek?
fa4dh6fed 5,21
Mert az Úrnak szemei előtt vannak mindenkinek útai, és minden ösvényeit ő rendeli.
fa4dh6fed 5,22
A maga álnokságai fogják meg az istentelent, és a saját bűnének köteleivel kötöztetik meg.
fa4dh6fed 5,23
Ő meghal fenyíték híján, és bolondságának sokasága miatt támolyog.
fa4dh6fed 6,1
Fiam! ha kezes lettél a te barátodért, és kezedet adván, kötelezted magadat másért:
fa4dh6fed 6,2
Szádnak beszédei által estél tőrbe, megfogattattál a te szádnak beszédivel.
fa4dh6fed 6,3
Ezt míveld azért fiam, és mentsd ki magadat, mert a te felebarátodnak kezébe jutottál; eredj, alázd meg magadat, és kényszerítsd felebarátodat.
fa4dh6fed 6,4
Még álmot se engedj szemeidnek, se szunnyadást szemöldökidnek,
fa4dh6fed 6,5
Szabadítsd ki magadat, mint a zerge a vadász kezéből, és mint a madár a madarásznak kezéből.
fa4dh6fed 6,6
Eredj a hangyához, te rest, nézd meg az ő útait, és légy bölcs!
fa4dh6fed 6,7
A kinek nincs vezére, igazgatója, vagy ura,
fa4dh6fed 6,8
Nyárban szerzi meg az ő kenyerét, aratáskor gyűjti eledelét.
fa4dh6fed 6,9
Oh te rest, meddig fekszel? mikor kelsz fel a te álmodból?
fa4dh6fed 6,10
Még egy kis álom, még egy kis szunnyadás, még egy kis kéz-összefonás, hogy pihenjek;
fa4dh6fed 6,11
Így jő el, mint az útonjáró, a te szegénységed, és a te szűkölködésed, mint a paizsos férfiú!
fa4dh6fed 6,12
Haszontalan ember, hamis férfiú, a ki álnok szájjal jár,
fa4dh6fed 6,13
A ki hunyorgat szemeivel; lábaival is szól, és ujjaival jelt ád.
fa4dh6fed 6,14
Álnokság van az ő szívében, gonoszt forral minden időben, háborúságot indít.
fa4dh6fed 6,15
Annakokáért hirtelen eljő az ő nyomorúsága, gyorsan megrontatik, s nem lesz gyógyulása.
fa4dh6fed 6,16
E hat dolgot gyűlöli az Úr, és hét dolog útálat az ő lelkének:
fa4dh6fed 6,17
A kevély szemek, a hazug nyelv, és az ártatlan vért ontó kezek,
fa4dh6fed 6,18
Az álnok gondolatokat forraló elme, a gonoszra sietséggel futó lábak,
fa4dh6fed 6,19
A hazugságlehelő hamis tanú, és a ki szerez háborúságokat az atyafiak között!
fa4dh6fed 6,20
Őrizd meg, fiam, atyád parancsolatját, és anyád tanítását el ne hagyd.
fa4dh6fed 6,21
Kösd azokat szívedre mindenkor, fűzd a nyakadba.
fa4dh6fed 6,22
Valahová mégysz, vezérel téged, mikor aluszol, őriz téged, mikor felserkensz, beszélget te veled.
fa4dh6fed 6,23
Mert szövétnek a parancsolat, és a tudomány világosság, és életnek úta a tanító-feddések.
fa4dh6fed 6,24
Hogy a gonosz asszonytól téged megőrizzenek, az idegen asszony nyelvének hizelkedésétől.
fa4dh6fed 6,25
Ne kivánd az ő szépségét szivedben, és meg ne fogjon téged szemöldökeivel;
fa4dh6fed 6,26
Mert a parázna asszony miatt jut az ember egy darab kenyérre, és más férfi felesége drága életet vadász!
fa4dh6fed 6,27
Vehet-é valaki tüzet az ő kebelébe, hogy ruhái meg ne égnének?
fa4dh6fed 6,28
Vagy járhat-é valaki elevenszénen, hogy lábai meg ne égnének?
fa4dh6fed 6,29
Így van, valaki bemegy felebarátjának feleségéhez, nem marad büntetlen, valaki illeti azt!
fa4dh6fed 6,30
Nem útálják meg a lopót, ha lop az ő kivánságának betöltésére, mikor éhezik;
fa4dh6fed 6,31
És ha rajta kapatik, hétannyit kell adnia, az ő házának minden marháját érette adhatja;
fa4dh6fed 6,32
A ki pedig asszonynyal paráználkodik, bolond; a ki magát el akarja veszteni, az cselekszi ezt!
fa4dh6fed 6,33
Vereséget és gyalázatot nyer, és az ő gyalázatja el nem töröltetik.
fa4dh6fed 6,34
Mert a féltékenység a férfiú haragja, és nem cselekszik kegyelmességgel a bosszúállásnak napján.
fa4dh6fed 6,35
Nem gondol semmi váltsággal, nem nyugszik meg rajta, még ha nagy sok ajándékot adsz is néki.
fa4dh6fed 7,1
Fiam, tartsd meg az én beszédeimet, és az én parancsolataimat rejtsd el magadnál.
fa4dh6fed 7,2
Az én parancsolatimat tartsd meg, és élsz; és az én tanításomat mint a szemed fényét.
fa4dh6fed 7,3
Kösd azokat ujjaidra, írd fel azokat szíved táblájára.
fa4dh6fed 7,4
Mondd ezt a bölcseségnek: Én néném vagy te; és az eszességet ismerősödnek nevezd,
fa4dh6fed 7,5
Hogy megőrizzen téged a nem hozzád tartozó asszonytól, és az ő beszédivel hizelkedő idegentől.
fa4dh6fed 7,6
Mert házam ablakán, a rács mögül néztem,
fa4dh6fed 7,7
És láték a bolondok között, eszembe vevék a fiak között egy bolond ifjat,
fa4dh6fed 7,8
A ki az utczán jár, annak szeglete mellett, a házához menő úton lépeget,
fa4dh6fed 7,9
Alkonyatkor, nap estjén, és setét éjfélben.
fa4dh6fed 7,10
És ímé, egy asszony eleibe jő, paráznának öltözetében, álnok az ő elméjében.
fa4dh6fed 7,11
Mely csélcsap és vakmerő, a kinek házában nem maradhatnak meg az ő lábai.
fa4dh6fed 7,12
Néha az utczán, néha a tereken van, és minden szegletnél leselkedik.
fa4dh6fed 7,13
És megragadá őt és megcsókolá őt, és szemtelenségre vetemedvén, monda néki:
fa4dh6fed 7,14
Hálaáldozattal tartoztam, ma adtam meg fogadásimat.
fa4dh6fed 7,15
Azért jövék ki elődbe, szorgalmatosan keresni a te orczádat, és reád találtam!
fa4dh6fed 7,16
Paplanokkal megvetettem nyoszolyámat, égyiptomi szövésű szőnyegekkel.
fa4dh6fed 7,17
Beillatoztam ágyamat mirhával, áloessel és fahéjjal.
fa4dh6fed 7,18
No foglaljuk magunkat bőségesen mind virradtig a szeretetben; vígadjunk szerelmeskedésekkel.
fa4dh6fed 7,19
Mert nincs otthon a férjem, elment messze útra.
fa4dh6fed 7,20
Egy erszény pénzt vőn kezéhez; holdtöltére jő haza.
fa4dh6fed 7,21
És elhiteté őt az ő mesterkedéseinek sokaságával, ajkainak hizelkedésével elragadá őt.
fa4dh6fed 7,22
Utána megy; mint az ökör a vágóhídra, és mint a bolond, egyszer csak fenyítő békóba;
fa4dh6fed 7,23
Mígnem átjárja a nyíl az ő máját. Miképen siet a madár a tőrre, és nem tudja, hogy az az ő élete ellen van.
fa4dh6fed 7,24
Annakokáért most, fiaim, hallgassatok engem, és figyelmezzetek az én számnak beszédeire.
fa4dh6fed 7,25
Ne hajoljon annak útaira a te elméd, és ne tévelyegj annak ösvényin.
fa4dh6fed 7,26
Mert sok sebesültet elejtett, és sokan vannak, a kik attól megölettek.
fa4dh6fed 7,27
Sírba vívő út az ő háza, a mely levisz a halálnak hajlékába.
fa4dh6fed 8,1
Avagy a bölcsesség nem kiált-é, és az értelem nem bocsátja-é ki az ő szavát?
fa4dh6fed 8,2
A magas helyeknek tetein az úton, sok ösvény összetalálkozásánál áll meg.
fa4dh6fed 8,3
A kapuk mellett a városnak bemenetelin, az ajtók bemenetelinél zeng.
fa4dh6fed 8,4
Tinéktek kiáltok, férfiak; és az én szóm az emberek fiaihoz van!
fa4dh6fed 8,5
Értsétek meg ti együgyűek az eszességet, és ti balgatagok vegyétek eszetekbe az értelmet.
fa4dh6fed 8,6
Halljátok meg; mert jeles dolgokat szólok és az én számnak felnyitása igazság.
fa4dh6fed 8,7
Mert igazságot mond ki az én ínyem, és útálat az én ajkaimnak a gonoszság.
fa4dh6fed 8,8
Igaz én számnak minden beszéde, semmi sincs ezekben hamis, vagy elfordult dolog.
fa4dh6fed 8,9
Mind egyenesek az értelmesnek, és igazak azoknak, kik megnyerték a tudományt.
fa4dh6fed 8,10
Vegyétek az én tanításomat, és nem a pénzt; és a tudományt inkább, mint a választott aranyat.
fa4dh6fed 8,11
Mert jobb a bölcseség a drágagyöngyöknél; és semmi gyönyörűségek ehhez egyenlők nem lehetnek.
fa4dh6fed 8,12
Én bölcsesség lakozom az eszességben, és a megfontolás tudományát megnyerem.
fa4dh6fed 8,13
Az Úrnak félelme a gonosznak gyűlölése; a kevélységet és felfuvalkodást és a gonosz útat, és az álnok szájat gyűlölöm.
fa4dh6fed 8,14
Enyém a tanács és a valóság, én vagyok az eszesség, enyém az erő.
fa4dh6fed 8,15
Én általam uralkodnak a királyok, és az uralkodók végeznek igazságot.
fa4dh6fed 8,16
Én általam viselnek a fejedelmek fejedelemséget, és a nemesek, a földnek minden birái.
fa4dh6fed 8,17
Én az engem szeretőket szeretem, és a kik engem szorgalmasan keresnek, megtalálnak.
fa4dh6fed 8,18
Gazdagság és tisztesség van nálam, megmaradandó jó és igazság.
fa4dh6fed 8,19
Jobb az én gyümölcsöm a tiszta aranynál és színaranynál, és az én hasznom a válogatott ezüstnél.
fa4dh6fed 8,20
Az igazságnak útán járok, és az igazság ösvényének közepén.
fa4dh6fed 8,21
Hogy az engem szeretőknek valami valóságost adjak örökségül, és erszényeiket megtöltsem.
fa4dh6fed 8,22
Az Úr az ő útának kezdetéül szerzett engem; az ő munkái előtt régen.
fa4dh6fed 8,23
Örök időktől fogva felkenettem, kezdettől, a föld kezdetétől fogva.
fa4dh6fed 8,24
Még mikor semmi mélységek nem voltak, születtem vala; még mikor semmi források, vízzel teljesek nem voltak.
fa4dh6fed 8,25
Minekelőtte a hegyek leülepedtek volna, a halmoknak előtte születtem.
fa4dh6fed 8,26
Mikor még nem csinálta vala a földet és a mezőket, és a világ porának kezdetét.
fa4dh6fed 8,27
Mikor készíté az eget, ott valék; mikor felveté a mélységek színén a kerekséget;
fa4dh6fed 8,28
Mikor megerősíté a felhőket ott fenn, mikor erősekké lőnek a mélységeknek forrásai;
fa4dh6fed 8,29
Mikor felveté a tengernek határit, hogy a vizek át ne hágják az ő parancsolatját, mikor megállapítá e földnek fundamentomait:
fa4dh6fed 8,30
Mellette valék mint kézmíves, és gyönyörűsége valék mindennap, játszva ő előtte minden időben.
fa4dh6fed 8,31
Játszva az ő földének kerekségén, és gyönyörűségem et lelve az emberek fiaiban.
fa4dh6fed 8,32
És most fiaim, hallgassatok engemet, és boldogok, a kik az én útaimat megtartják.
fa4dh6fed 8,33
Hallgassátok a tudományt és legyetek bölcsek, és magatokat el ne vonjátok!
fa4dh6fed 8,34
Boldog ember, a ki hallgat engem, az én ajtóm előtt virrasztván minden nap, az én ajtóim félfáit őrizvén.
fa4dh6fed 8,35
Mert a ki megnyer engem, nyert életet, és szerzett az Úrtól jóakaratot.
fa4dh6fed 8,36
De a ki vétkezik ellenem, erőszakot cselekszik az ő lelkén; minden, valaki engem gyűlöl, szereti a halált!
fa4dh6fed 9,1
Bölcseség megépítette az ő házát, annak hét oszlopát kivágván.
fa4dh6fed 9,2
Megölte vágnivalóit, kitöltötte borát, asztalát is elkészítette.
fa4dh6fed 9,3
Elbocsátá az ő leányit, hivogat a város magas helyeinek tetein.
fa4dh6fed 9,4
Ki tudatlan? térjen ide; az értelem nélkül valónak ezt mondja:
fa4dh6fed 9,5
Jőjjetek, éljetek az én étkemmel, és igyatok a borból, melyet töltöttem.
fa4dh6fed 9,6
Hagyjátok el a bolondokat, hogy éljetek, járjatok az eszességnek útán.
fa4dh6fed 9,7
A ki tanítja a csúfolót, nyer magának szidalmat: és a ki feddi a latrot, szégyenére lesz.
fa4dh6fed 9,8
Ne fedd meg a csúfolót, hogy ne gyűlöljön téged; fedd meg a bölcset, és szeret téged.
fa4dh6fed 9,9
Adj a bölcsnek, és még bölcsebb lesz; tanítsd az igazat, és öregbíti a tanulságot.
fa4dh6fed 9,10
A bölcseségnek kezdete az Úrnak félelme; és a Szentnek ismerete az eszesség.
fa4dh6fed 9,11
Mert én általam sokasulnak meg a te napjaid, és meghosszabbítják néked életednek esztendeit.
fa4dh6fed 9,12
Ha bölcs vagy, bölcs vagy te magadnak; ha pedig csúfoló vagy, magad vallod kárát.
fa4dh6fed 9,13
Balgaság asszony fecsegő, bolond és semmit nem tud.
fa4dh6fed 9,14
És leült az ő házának ajtajába, székre a városnak magas helyein,
fa4dh6fed 9,15
Hogy hívja az útonjárókat, a kik egyenesen mennek útjokon.
fa4dh6fed 9,16
Ki együgyű? térjen ide, és valaki esztelen, annak ezt mondja:
fa4dh6fed 9,17
A lopott víz édes, és a titkon való étel gyönyörűséges!
fa4dh6fed 9,18
És az nem tudja, hogy ott élet nélkül valók vannak; és a pokol mélyébe esnek az ő hivatalosai!
fa4dh6fed 10,1
Salamon bölcs mondásai. A bölcs fiú örvendezteti az ő atyját; a bolond fiú pedig szomorúsága az ő anyjának.
fa4dh6fed 10,2
Nem használnak a gonoszság kincsei; az igazság pedig megszabadít a halálból.
fa4dh6fed 10,3
Az Úr nem hagyja éhezni az igaznak lelkét; az istenteleneknek kivánságát pedig elveti.
fa4dh6fed 10,4
Szegénynyé lesz, a ki cselekszik rest kézzel; a gyors munkások keze pedig meggazdagít.
fa4dh6fed 10,5
Gyűjt nyárban az eszes fiú; álomba merül az aratás idején a megszégyenítő fiú.
fa4dh6fed 10,6
Áldások vannak az igaznak fején; az istentelenek szája pedig erőszaktételt fed be.
fa4dh6fed 10,7
Az igaznak emlékezete áldott; a hamisaknak neve pedig megrothad.
fa4dh6fed 10,8
A bölcs elméjű beveszi a parancsolatokat; a bolond ajkú pedig elveszti magát.
fa4dh6fed 10,9
A ki tökéletességben jár, bátorsággal jár; a ki pedig elferdíti az ő útát, kiismertetik.
fa4dh6fed 10,10
A ki szemmel hunyorgat, bántást szerez; és a bolond ajkú elesik.
fa4dh6fed 10,11
Életnek kútfeje az igaznak szája; az istenteleneknek szája pedig erőszaktételt fedez el.
fa4dh6fed 10,12
A gyűlölség szerez versengést; minden vétket pedig elfedez a szeretet.
fa4dh6fed 10,13
Az eszesek ajkain bölcseség találtatik; a vessző pedig a bolond hátának való.
fa4dh6fed 10,14
A bölcsek tudományt rejtegetnek; a bolondnak szája pedig közeli romlás.
fa4dh6fed 10,15
A gazdagnak marhája az ő megerősített városa; szűkölködőknek romlása az ő szegénységök.
fa4dh6fed 10,16
Az igaznak keresménye életre, az istentelennek jövedelme bűnre van.
fa4dh6fed 10,17
A bölcseség megőrizőnek útja életre van; a fenyítéket elhagyó pedig tévelyeg.
fa4dh6fed 10,18
A ki elfedezi a gyűlölséget, hazug ajkú az; és a ki szól gyalázatot, bolond az.
fa4dh6fed 10,19
A sok beszédben elmaradhatatlan a vétek; a ki pedig megtartóztatja ajkait, az értelmes.
fa4dh6fed 10,20
Választott ezüst az igaznak nyelve; a gonoszok elméje kevés érő.
fa4dh6fed 10,21
Az igaznak ajkai sokakat legeltetnek; a bolondok pedig esztelenségökben halnak meg.
fa4dh6fed 10,22
Az Úrnak áldása, az gazdagít meg, és azzal semmi nem szerez bántást.
fa4dh6fed 10,23
Miképen játék a bolondnak bűnt cselekedni, azonképen az eszes férfiúnak bölcsen cselekedni.
fa4dh6fed 10,24
A mitől retteg az istentelen, az esik ő rajta; a mit pedig kivánnak az igazak, meg lesz.
fa4dh6fed 10,25
A mint a forgószél ráfuvall, már oda van az istentelen; az igaznak pedig örökké való fundamentoma van.
fa4dh6fed 10,26
Minémű az eczet a fogaknak és a füst a szemeknek, olyan a rest azoknak, a kik azt elküldötték.
fa4dh6fed 10,27
Az Úrnak félelme hosszabbítja meg a napokat; az istenteleneknek pedig esztendeik megrövidülnek.
fa4dh6fed 10,28
Az igazaknak reménysége öröm; az istenteleneknek várakozása pedig elvész.
fa4dh6fed 10,29
Erősség a tökéletesnek az Úrnak úta: de romlás a hamisság cselekedőinek.
fa4dh6fed 10,30
Az igaz soha meg nem mozdul; de az istentelenek nem lakják a földet.
fa4dh6fed 10,31
Az igaznak szája bőségesen szól bölcsességet; a gonoszság nyelve pedig kivágatik.
fa4dh6fed 10,32
Az igaznak ajkai azt tudják, a mi kedves; az istenteleneknek szája pedig a gonoszságot.
fa4dh6fed 11,1
Az álnok font útálatos az Úrnál; az igaz mérték pedig kedves néki.
fa4dh6fed 11,2
Kevélység jő: gyalázat jő; az alázatosoknál pedig bölcseség van.
fa4dh6fed 11,3
Az igazakat tökéletességök vezeti; de a hitetleneket gonoszságuk elpusztítja.
fa4dh6fed 11,4
Nem használ a vagyon a haragnak idején; az igazság pedig kiragad a halálból.
fa4dh6fed 11,5
A tökéletesnek igazsága igazgatja az ő útát; de önnön istentelenségében esik el az istentelen.
fa4dh6fed 11,6
Az igazaknak igazságok megszabadítja őket; de az ő kivánságokban fogatnak meg a hitetlenek.
fa4dh6fed 11,7
Mikor meghal az istentelen ember, elvész az ő reménysége; a bűnösök várakozása is elvész.
fa4dh6fed 11,8
Az igaz a nyomorúságból megszabadul; az istentelen ő helyette beesik abba.
fa4dh6fed 11,9
Szájával rontja meg a képmutató felebarátját; de az igazak a tudomány által megszabadulnak.
fa4dh6fed 11,10
Az igazak javán örül a város; és mikor elvesznek az istentelenek, örvendezés van.
fa4dh6fed 11,11
Az igazaknak áldása által emelkedik a város; az istentelenek szája által pedig megromol.
fa4dh6fed 11,12
Megútálja felebarátját a bolond; az eszes férfiú pedig hallgat.
fa4dh6fed 11,13
A rágalmazó megjelenti a titkot; de a hűséges lelkű elfedezi a dolgot.
fa4dh6fed 11,14
A hol nincs vezetés, elvész a nép; a megmaradás pedig a sok tanácsos által van.
fa4dh6fed 11,15
Teljességgel megrontatik, a ki kezes lesz idegenért; a ki pedig gyűlöli a kezességet, bátorságos lesz.
fa4dh6fed 11,16
A kedves asszony megtartja a tiszteletet, a hatalmaskodók pedig megtartják a gazdagságot.
fa4dh6fed 11,17
Ő magával tesz jól a kegyes férfiú; a kegyetlen pedig öntestének okoz fájdalmat.
fa4dh6fed 11,18
Az istentelen munkál álnok keresményt; az igazságszerzőnek pedig jutalma valóságos.
fa4dh6fed 11,19
A ki őszinte az igazságban, az életére -, a ki pedig a gonoszt követi, az vesztére míveli azt .
fa4dh6fed 11,20
Útálatosok az Úrnál az álnok szívűek; kedvesek pedig ő nála, a kik az ő útjokban tökéletesek.
fa4dh6fed 11,21
Kézadással erősítem, hogy nem marad büntetlen a gonosz; az igazaknak pedig magva megszabadul.
fa4dh6fed 11,22
Mint a disznó orrában az aranyperecz, olyan a szép asszony, a kinek nincs okossága.
fa4dh6fed 11,23
Az igazaknak kivánsága csak jó, az istentelenek várakozása pedig harag.
fa4dh6fed 11,24
Van olyan, a ki bőven adakozik, és annál inkább gazdagodik; és a ki megtartóztatja a járandóságot, de ugyan szűkölködik.
fa4dh6fed 11,25
A mással jóltevő ember megkövéredik; és a ki mást felüdít, maga is üdül.
fa4dh6fed 11,26
A ki búzáját visszatartja, átkozza azt a nép; annak fején pedig, a ki eladja, áldás van .
fa4dh6fed 11,27
A ki jóra igyekezik, jóakaratot szerez: a ki pedig gonoszt keres, ő magára jő az.
fa4dh6fed 11,28
A ki bízik az ő gazdagságában, elesik; de mint a fa ága, az igazak kivirágoznak.
fa4dh6fed 11,29
A ki megháborítja az ő házát, annak öröksége szél lesz; és a bolond szolgája a bölcs elméjűnek.
fa4dh6fed 11,30
Az igaznak gyümölcse életnek fája; és lelkeket nyer meg a bölcs.
fa4dh6fed 11,31
Ímé, az igaz e földön megnyeri jutalmát; mennyivel inkább az istentelen és a bűnös!
fa4dh6fed 11,32
A ki szereti a dorgálást, szereti a tudományt; a ki pedig gyűlöli a fenyítéket, oktalan az.
fa4dh6fed 12,1
A jó ember jóakaratot nyer az Úrtól; de a gonosz embert kárhoztatja ő.
fa4dh6fed 12,2
Nem erősül meg ember az istentelenséggel; az igazaknak pedig gyökerök ki nem mozdul.
fa4dh6fed 12,3
A derék asszony koronája az ő férjének; de mint az ő csontjaiban való rothadás, olyan a megszégyenítő.
fa4dh6fed 12,4
Az igazaknak gondolatjaik igazak; az istentelenek tanácsa csalás.
fa4dh6fed 12,5
Az istenteleneknek beszédei leselkednek a vér után; az igazaknak pedig szája megszabadítja azokat.
fa4dh6fed 12,6
Leomlanak az istentelenek, és oda lesznek; az igazak háza pedig megáll.
fa4dh6fed 12,7
Az ő értelme szerint dicsértetik a férfiú; de az elfordult elméjű útálatos lesz.
fa4dh6fed 12,8
Jobb, a kit kevésre tartanak, és szolgája van, mint a ki magát felmagasztalja, és szűk kenyerű.
fa4dh6fed 12,9
Az igaz az ő barmának érzését is ismeri, az istentelenek szíve pedig kegyetlen.
fa4dh6fed 12,10
A ki míveli az ő földét, megelégedik eledellel; a ki pedig követ hiábavalókat, bolond az.
fa4dh6fed 12,11
Kivánja az istentelen a gonoszok prédáját; de az igaznak gyökere ád gyümölcsöt.
fa4dh6fed 12,12
Az ajkaknak vétkében gonosz tőr van, de kimenekedik a nyomorúságból az igaz.
fa4dh6fed 12,13
Az ő szájának gyümölcséből elégedik meg a férfi jóval; és az ő cselekedetének fizetését veszi az ember önmagának.
fa4dh6fed 12,14
A bolondnak úta helyes az ő szeme előtt, de a ki tanácscsal él, bölcs az.
fa4dh6fed 12,15
A bolondnak haragja azon napon megismertetik; elfedezi pedig a szidalmat az eszes ember.
fa4dh6fed 12,16
A ki igazán szól, megjelenti az igazságot, a hamis bizonyság pedig az álnokságot.
fa4dh6fed 12,17
Van olyan, a ki beszél hasonlókat a tőrszúrásokhoz; de a bölcseknek nyelve orvosság.
fa4dh6fed 12,18
Az igazmondó ajak megáll mind örökké; a hazugságnak pedig nyelve egy szempillantásig.
fa4dh6fed 12,19
Álnokság van a gonosz gondolóknak szívében; a békességnek tanácsosiban pedig vígasság.
fa4dh6fed 12,20
Nem vettetik az igaz semmi bántásba; az istentelenek pedig teljesek nyavalyával.
fa4dh6fed 12,21
Útálatosok az Úrnál a csalárd beszédek; a kik pedig cselekesznek hűségesen, kedvesek ő nála.
fa4dh6fed 12,22
Az eszes ember elfedezi a tudományt; a bolondok elméje pedig kikiáltja a bolondságot.
fa4dh6fed 12,23
A gyorsaknak keze uralkodik; a rest pedig adófizető lesz.
fa4dh6fed 12,24
A férfiúnak elméjében való gyötrelem megalázza azt; a jó szó pedig megvidámítja azt.
fa4dh6fed 12,25
Útba igazítja az ő felebarátját az igaz; de az istentelenek útja eltévelyíti őket.
fa4dh6fed 12,26
Nem süti meg a rest, a mit vadászásával fogott; de drága marhája az embernek serénysége.
fa4dh6fed 12,27
Az igazságnak útjában van élet; és az ő ösvényének úta halhatatlanság.
fa4dh6fed 13,1
A bölcs fiú enged atyja intésének; de a csúfoló semmi dorgálásnak helyt nem ád.
fa4dh6fed 13,2
A férfi az ő szájának gyümölcséből él jóval; a hitetlenek lelke pedig bosszúságtétellel.
fa4dh6fed 13,3
A ki megőrzi az ő száját, megtartja önmagát; a ki felnyitja száját, romlása az annak.
fa4dh6fed 13,4
Kivánsággal felindul, de hiába, a restnek lelke; a gyorsak lelke pedig megkövéredik.
fa4dh6fed 13,5
A hamis dolgot gyűlöli az igaz; az istentelen pedig gyűlölségessé tesz és megszégyenít.
fa4dh6fed 13,6
Az igazság megőrzi azt, a ki útjában tökéletes; az istentelenség pedig elveszíti a bűnöst.
fa4dh6fed 13,7
Van, a ki hányja gazdagságát, holott semmije sincsen; viszont tetteti magát szegénynek, holott sok marhája van.
fa4dh6fed 13,8
Az ember életének váltsága lehet az ő gazdagsága; a szegény pedig nem hallja a fenyegetést.
fa4dh6fed 13,9
Az igazak világossága vígassággal ég; de az istenteleneknek szövétneke kialszik.
fa4dh6fed 13,10
Csak háborúság lesz a kevélységből: azoknál pedig, a kik a tanácsot beveszik, bölcseség van.
fa4dh6fed 13,11
A hiábavalóságból keresett marha megkisebbül; a ki pedig kezével gyűjt, megőregbíti azt.
fa4dh6fed 13,12
A halogatott reménység beteggé teszi a szívet; de a megadatott kivánság életnek fája.
fa4dh6fed 13,13
Az igének megútálója megrontatik; a ki pedig féli a parancsolatot, jutalmát veszi.
fa4dh6fed 13,14
A bölcsnek tanítása életnek kútfeje, a halál tőrének eltávoztatására.
fa4dh6fed 13,15
Jó értelem ád kedvességet; a hitetleneknek pedig útja kemény.
fa4dh6fed 13,16
Minden eszes cselekszik bölcseséggel; a bolond pedig kijelenti az ő bolondságát.
fa4dh6fed 13,17
Az istentelen követ bajba esik; a hívséges követ pedig gyógyulás.
fa4dh6fed 13,18
Szegénység és gyalázat lesz azon, a ki a fenyítéktől magát elvonja; a ki pedig megfogadja a dorgálást, tiszteltetik.
fa4dh6fed 13,19
A megnyert kivánság gyönyörűséges a léleknek, és útálatosság a bolondoknak eltávozniok a gonosztól.
fa4dh6fed 13,20
A ki jár a bölcsekkel, bölcs lesz; a ki pedig magát társul adja a bolondokhoz, megromol.
fa4dh6fed 13,21
A bűnösöket követi a gonosz; az igazaknak pedig jóval fizet Isten.
fa4dh6fed 13,22
A jó örökséget hágy unokáinak; a bűnösnek marhái pedig eltétetnek az igaz számára.
fa4dh6fed 13,23
Bő étele lesz a szegényeknek az új törésen; de van olyan, a ki igazságtalansága által vész el.
fa4dh6fed 13,24
A ki megtartóztatja az ő vesszejét, gyűlöli az ő fiát; a ki pedig szereti azt, megkeresi őt fenyítékkel.
fa4dh6fed 13,25
Az igaz eszik az ő kivánságának megelégedéséig; az istentelenek hasa pedig szűkölködik.
fa4dh6fed 14,1
A bölcs asszony építi a maga házát; a bolond pedig önkezével rontja el azt.
fa4dh6fed 14,2
A ki igazán jár, féli az Urat; a ki pedig elfordult az ő útaiban, megútálja őt.
fa4dh6fed 14,3
A bolondnak szájában van kevélységnek pálczája; a bölcseknek pedig beszéde megtartja őket.
fa4dh6fed 14,4
Mikor nincsenek ökrök: tiszta a jászol; a gabonának bősége pedig az ökörnek erejétől van.
fa4dh6fed 14,5
A hűséges tanú nem hazud; a hamis tanú pedig hazugságot bocsát szájából.
fa4dh6fed 14,6
A csúfoló keresi a bölcseséget, és nincs; a tudomány pedig az eszesnek könnyű.
fa4dh6fed 14,7
Menj el a bolond férfiú elől; és nem ismerted meg a tudománynak beszédét.
fa4dh6fed 14,8
Az eszesnek bölcsesége az ő útának megértése; a bolondoknak pedig bolondsága csalás.
fa4dh6fed 14,9
A bolondokat megcsúfolja a bűnért való áldozat; az igazak között pedig jóakarat van.
fa4dh6fed 14,10
A szív tudja az ő lelke keserűségét; és az ő örömében az idegen nem részes.
fa4dh6fed 14,11
Az istenteleneknek háza elvész; de az igazaknak sátora megvirágzik.
fa4dh6fed 14,12
Van olyan út, mely helyesnek látszik az ember előtt, és vége a halálra menő út.
fa4dh6fed 14,13
Nevetés közben is fáj a szív; és végre az öröm fordul szomorúságra.
fa4dh6fed 14,14
Az ő útaiból elégszik meg az elfordult elméjű; önmagából pedig a jó férfiú.
fa4dh6fed 14,15
Az együgyű hisz minden dolognak; az eszes pedig a maga járására vigyáz.
fa4dh6fed 14,16
A bölcs félvén, eltávozik a gonosztól; a bolond pedig dühöngő és elbizakodott.
fa4dh6fed 14,17
A hirtelen haragú bolondságot cselekszik, és a cselszövő férfi gyűlölséges lesz.
fa4dh6fed 14,18
Bírják az esztelenek a bolondságot örökség szerint; az eszesek pedig fonják a tudománynak koszorúját.
fa4dh6fed 14,19
Meghajtják magokat a gonoszok a jók előtt, és a hamisak az igaznak kapujánál.
fa4dh6fed 14,20
Még az ő felebarátjánál is útálatos a szegény; a gazdagnak pedig sok a barátja.
fa4dh6fed 14,21
A ki megútálja az ő felebarátját, vétkezik; a ki pedig a szegényekkel kegyelmességet cselekszik, boldog az!
fa4dh6fed 14,22
Nemde tévelyegnek, a kik gonoszt szereznek? kegyelmesség pedig és igazság a jó szerzőknek.
fa4dh6fed 14,23
Minden munkából nyereség lesz; de az ajkaknak beszédéből csak szűkölködés.
fa4dh6fed 14,24
A bölcseknek ékességök az ő gazdagságuk; a tudatlanok bolondsága pedig csak bolondság.
fa4dh6fed 14,25
Lelkeket szabadít meg az igaz bizonyság; hazugságokat szól pedig az álnok.
fa4dh6fed 14,26
Az Úrnak félelmében erős a bizodalom, és az ő fiainak lesz menedéke.
fa4dh6fed 14,27
Az Úrnak félelme az életnek kútfeje, a halál tőrének eltávoztatására.
fa4dh6fed 14,28
A nép sokasága a király dicsősége; a nép elfogyása pedig az uralkodó romlása.
fa4dh6fed 14,29
A haragra késedelmes bővelkedik értelemmel; a ki pedig elméjében hirtelenkedő, bolondságot szerez az.
fa4dh6fed 14,30
A szelíd szív a testnek élete; az irígység pedig a csontoknak rothadása.
fa4dh6fed 14,31
A ki elnyomja a szegényt, gyalázattal illeti annak teremtőjét; az pedig tiszteli, a ki könyörül a szűkölködőn.
fa4dh6fed 14,32
Az ő nyavalyájába ejti magát az istentelen; az igaznak pedig halála idején is reménysége van.
fa4dh6fed 14,33
Az eszesnek elméjében nyugszik a bölcseség; a mi pedig a tudatlanokban van, magát hamar megismerheti.
fa4dh6fed 14,34
Az igazság felmagasztalja a nemzetet; a bűn pedig gyalázatára van a népeknek.
fa4dh6fed 14,35
A királynak jóakaratja van az eszes szolgához; haragja pedig a megszégyenítőhöz.
fa4dh6fed 15,1
Az engedelmes felelet elfordítja a harag felgerjedését; a megbántó beszéd pedig támaszt haragot.
fa4dh6fed 15,2
A bölcsek nyelve beszél jó tudományt: a tudatlanoknak száján pedig bolondság buzog ki.
fa4dh6fed 15,3
Minden helyeken vannak az Úrnak szemei, nézvén a jókat és gonoszokat.
fa4dh6fed 15,4
A nyelv szelídsége életnek fája; az abban való hamisság pedig a léleknek gyötrelme.
fa4dh6fed 15,5
A bolond megútálja az ő atyjának tanítását; a ki pedig megbecsüli a dorgálást, igen eszes.
fa4dh6fed 15,6
Az igaznak házában nagy kincs van; az istentelennek jövedelmében pedig háborúság.
fa4dh6fed 15,7
A bölcseknek ajkaik hintegetnek tudományt; a bolondoknak pedig elméje nem helyes.
fa4dh6fed 15,8
Az istentelenek áldozatja gyűlölséges az Úrnak; az igazak könyörgése pedig kedves néki.
fa4dh6fed 15,9
Utálat az Úrnál az istentelennek úta; azt pedig, a ki követi az igazságot, szereti.
fa4dh6fed 15,10
Gonosz dorgálás jő arra, a ki útját elhagyja; a ki gyűlöli a fenyítéket, meghal.
fa4dh6fed 15,11
A sír és a pokol az Úr előtt vannak; mennyivel inkább az emberek szíve.
fa4dh6fed 15,12
Nem szereti a csúfoló a feddést, és a bölcsekhez nem megy.
fa4dh6fed 15,13
A vidám elme megvidámítja az orczát; de a szívnek bánatja miatt a lélek megszomorodik.
fa4dh6fed 15,14
Az eszesnek elméje keresi a tudományt; a tudatlanok szája pedig legel bolondságot.
fa4dh6fed 15,15
Minden napjai a szegénynek nyomorúságosak; a vidám elméjűnek pedig szüntelen lakodalma van.
fa4dh6fed 15,16
Jobb a kevés az Úrnak félelmével, mint a temérdek kincs, a hol háborúság van.
fa4dh6fed 15,17
Jobb a paréjnak étele, a hol szeretet van, mint a hízlalt ökör, a hol van gyűlölség.
fa4dh6fed 15,18
A haragos férfiú szerez háborúságot; a hosszútűrő pedig lecsendesíti a háborgást.
fa4dh6fed 15,19
A restnek útja olyan, mint a tövises sövény; az igazaknak pedig útja megegyengetett.
fa4dh6fed 15,20
A bölcs fiú örvendezteti az atyját; a bolond ember pedig megútálja az anyját.
fa4dh6fed 15,21
A bolondság öröme az esztelennek; de az értelmes férfiú igazán jár.
fa4dh6fed 15,22
Hiábavalók lesznek a gondolatok, mikor nincs tanács; de a tanácsosok sokaságában előmennek.
fa4dh6fed 15,23
Öröme van az embernek szája feleletében; és az idejében mondott beszéd, oh mely igen jó!
fa4dh6fed 15,24
Az életnek úta felfelé van az értelmes ember számára, hogy eltávozzék a pokoltól, mely aláfelé van.
fa4dh6fed 15,25
A kevélyeknek házát kiszakgatja az Úr; megerősíti pedig az özvegynek határát.
fa4dh6fed 15,26
Útálatosak az Úrnak a gonosz gondolatok; de kedvesek a tiszta beszédek.
fa4dh6fed 15,27
Megháborítja az ő házát, a ki követi a telhetetlenséget; a ki pedig gyűlöli az ajándékokat, él az.
fa4dh6fed 15,28
Az igaznak elméje meggondolja, mit szóljon; az istenteleneknek pedig szája ontja a gonoszt.
fa4dh6fed 15,29
Messze van az Úr az istentelenektől; az igazaknak pedig könyörgését meghallgatja.
fa4dh6fed 15,30
A szemek világa megvidámítja a szívet; a jó hír megerősíti a csontokat.
fa4dh6fed 15,31
A mely fül hallgatja az életnek dorgálását, a bölcsek között lakik.
fa4dh6fed 15,32
A ki elvonja magát az erkölcsi tanítástól, megútálja az ő lelkét; a ki pedig hallgatja a feddést, értelmet szerez.
fa4dh6fed 15,33
Az Úrnak félelme a bölcseségnek tudománya, és a tisztességnek előtte jár az alázatosság.
fa4dh6fed 16,1
Az embernél vannak az elme gondolatjai; de az Úrtól van a nyelv felelete.
fa4dh6fed 16,2
Minden útai tiszták az embernek a maga szemei előtt; de a ki a lelkeket vizsgálja, az Úr az!
fa4dh6fed 16,3
Bízzad az Úrra a te dolgaidat; és a te gondolatid véghez mennek.
fa4dh6fed 16,4
Mindent teremtett az Úr az ő maga czéljára; az istentelent is a büntetésnek napjára.
fa4dh6fed 16,5
Útálatos az Úrnak minden, a ki elméjében felfuvalkodott, kezemet adom rá, hogy nem marad büntetetlen.
fa4dh6fed 16,6
Könyörületességgel és igazsággal töröltetik el a bűn; és az Úrnak félelme által távozhatunk el a gonosztól.
fa4dh6fed 16,7
Mikor jóakarattal van az Úr valakinek útaihoz, még annak ellenségeit is jóakaróivá teszi.
fa4dh6fed 16,8
Jobb a kevés igazsággal, mint a gazdag jövedelem hamissággal.
fa4dh6fed 16,9
Az embernek elméje gondolja meg az ő útát; de az Úr igazgatja annak járását.
fa4dh6fed 16,10
Jósige van a király ajkain; az ítéletben ne szóljon hamisságot az ő szája.
fa4dh6fed 16,11
Az Úré az igaz mérték és mérőserpenyő, az ő műve minden mérőkő.
fa4dh6fed 16,12
Útálatos legyen a királyoknál istentelenséget cselekedni; mert igazsággal erősíttetik meg a királyiszék.
fa4dh6fed 16,13
Kedvesek a királyoknak az igaz beszédek; és az igazmondót szereti a király.
fa4dh6fed 16,14
A királynak felgerjedt haragja olyan, mint a halál követe; de a bölcs férfiú leszállítja azt.
fa4dh6fed 16,15
A királynak vidám orczájában élet van; jóakaratja olyan, mint a tavaszi eső fellege.
fa4dh6fed 16,16
Szerzeni bölcseséget, oh menynyivel jobb az aranynál; és szerzeni eszességet, kivánatosb az ezüstnél!
fa4dh6fed 16,17
Az igazak országútja eltávozás a gonosztól; megtartja magát az, a ki megőrzi az ő útát.
fa4dh6fed 16,18
A megromlás előtt kevélység jár , és az eset előtt felfuvalkodottság.
fa4dh6fed 16,19
Jobb alázatos lélekkel lenni a szelídekkel, mint zsákmányon osztozni a kevélyekkel.
fa4dh6fed 16,20
A ki figyelmez az igére, jót nyer; és a ki bízik az Úrban, oh mely boldog az!
fa4dh6fed 16,21
A ki elméjében bölcs, hívatik értelmesnek; a beszédnek pedig édessége neveli a tudományt.
fa4dh6fed 16,22
Életnek kútfeje az értelem annak , a ki bírja azt; de a bolondok fenyítéke bolondságuk.
fa4dh6fed 16,23
A bölcsnek elméje értelmesen igazgatja az ő száját, és az ő ajkain öregbíti a tudományt.
fa4dh6fed 16,24
Lépesméz a gyönyörűséges beszédek; édesek a léleknek, és meggyógyítói a tetemeknek.
fa4dh6fed 16,25
Van oly út, mely igaz az ember szeme előtt, de vége a halálnak úta.
fa4dh6fed 16,26
A munkálkodó lelke magának munkálkodik; mert az ő szája kényszeríti őt.
fa4dh6fed 16,27
A haszontalan ember gonoszt ás ki, és az ő ajkain mintegy égő tűz van;
fa4dh6fed 16,28
A gonosz ember versengést szerez, és a susárló elválasztja a jó barátokat.
fa4dh6fed 16,29
Az erőszakos ember elhiteti az ő felebarátját, és nem jó úton viszi őt.
fa4dh6fed 16,30
A ki behúnyja szemeit, azért teszi , hogy álnokságot gondoljon; a ki összeszorítja ajkait, már véghez vitte a gonoszságot.
fa4dh6fed 16,31
Igen szép ékes korona a vénség, az igazságnak útában találtatik.
fa4dh6fed 16,32
Jobb a hosszútűrő az erősnél; és a ki uralkodik a maga indulatján, annál, a ki várost vesz meg.
fa4dh6fed 16,33
Az ember kebelében vetnek sorsot; de az Úrtól van annak minden ítélete.
fa4dh6fed 17,1
Jobb a száraz falat, melylyel van csendesség; mint a levágott barmokkal teljes ház, melyben háborúság van.
fa4dh6fed 17,2
Az értelmes szolga uralkodik a gyalázatos fiún, és az atyafiak között az örökségnek részét veszi.
fa4dh6fed 17,3
Az olvasztótégely az ezüst számára van, és a kemencze az aranyéra; a szívek vizsgálója pedig az Úr.
fa4dh6fed 17,4
A gonosztevő hallgat az álnok beszédekre, a csalárd hallgat a gonosz nyelvre.
fa4dh6fed 17,5
A ki megcsúfolja a szegényt, gyalázattal illeti annak Teremtőjét; a ki gyönyörködik másnak nyomorúságában, büntetlen nem lészen!
fa4dh6fed 17,6
A véneknek ékessége az unokák, és a fiaknak ékessége az atyák.
fa4dh6fed 17,7
Nem illik a bolondnak az ékes beszéd; még kevésbbé a tisztességesnek a hazug beszéd.
fa4dh6fed 17,8
Drága kő az ajándék elfogadójának szemei előtt; mindenütt, a hova csak fordul, okosan cselekszik.
fa4dh6fed 17,9
Elfedezi a vétket, a ki keresi a szeretetet; a ki pedig ismétlen előhoz egy dolgot, elszakasztja egymástól a barátságosokat is.
fa4dh6fed 17,10
Foganatosb a dorgálás az eszesnél, mint ha megvernéd a bolondot százszor is.
fa4dh6fed 17,11
Csak ellenkezést keres a gonosz, végre kegyetlen követ bocsáttatik ellene.
fa4dh6fed 17,12
Találjon valakire a fiától megfosztott medve, csak ne a bolond az ő bolondságában.
fa4dh6fed 17,13
A ki fizet gonoszt a jóért, nem távozik el a gonosz annak házától.
fa4dh6fed 17,14
Mint a ki árvizet szabadít el, olyan a háborúság kezdete; azért minekelőtte kihatna, hagyd el a versengést.
fa4dh6fed 17,15
A ki igaznak mondja a bűnöst, és kárhoztatja az igazat, útálatos az Úrnak egyaránt mind a kettő.
fa4dh6fed 17,16
Miért van a vétel ára a bolondnak kezében a bölcseség megszerzésére, holott nincsen néki elméje?
fa4dh6fed 17,17
Minden időben szeret, a ki igaz barát, és testvérül születik a nyomorúság idejére.
fa4dh6fed 17,18
Értelmetlen ember az, a ki kezét adja, fogadván kezességet barátja előtt.
fa4dh6fed 17,19
Szereti a gonoszt, a ki szereti a háborúságot; a ki magasbítja kapuját, romlást keres.
fa4dh6fed 17,20
Az elfordult szívű ember nem nyerhet jót, és a ki az ő nyelvével gonosz, esik nyomorúságba.
fa4dh6fed 17,21
A ki szül bolondot, szüli ő magának bánatra; és nem örvendez a bolondnak atyja.
fa4dh6fed 17,22
A vidám elme jó orvosságul szolgál; a szomorú lélek pedig megszáraztja a csontokat.
fa4dh6fed 17,23
A kebelből kivett ajándékot az istentelen elveszi, a törvény útának elfordítására.
fa4dh6fed 17,24
Az eszesnek orczájából kitetszik a bölcseség; a bolondnak pedig szemei országolnak a földnek végéig.
fa4dh6fed 17,25
Búsulása az ő atyjának a bolond fiú, és az ő szülőjének keserűsége.
fa4dh6fed 17,26
Még megbirságolni is az igazat nem jó, a tisztességest megverni igazságáért.
fa4dh6fed 17,27
A ki megtartóztatja beszédét, az tudós ember, és a ki higgadt lelkű, az értelmes férfiú.
fa4dh6fed 17,28
Még a bolond is, amikor hallgat, bölcsnek ítéltetik; mikor ajkait bezárja, eszesnek.
fa4dh6fed 18,1
A maga kivánsága után megy az agyas ember, minden igaz bölcseség ellen dühösködik.
fa4dh6fed 18,2
Nem gyönyörködik a bolond az értelemben, hanem abban, hogy az ő elméje nyilvánvalóvá legyen.
fa4dh6fed 18,3
Mikor eljő az istentelen, eljő a megútálás; és a szidalommal a gyalázat.
fa4dh6fed 18,4
Mély víz az ember szájának beszéde, buzogó patak a bölcseségnek kútfeje.
fa4dh6fed 18,5
A gonosz személyének kedvezni nem jó, elfordítani az igazat az ítéletben.
fa4dh6fed 18,6
A bolondnak beszédei szereznek versengést, és az ő szája ütésekért kiált.
fa4dh6fed 18,7
A bolondnak szája az ő romlása, és az ő beszédei az ő életének tőre.
fa4dh6fed 18,8
A susárlónak beszédei hizelkedők; és azok a szív belsejét áthatják.
fa4dh6fed 18,9
A ki lágyan viseli magát az ő dolgában, testvére annak, a ki tönkre tesz.
fa4dh6fed 18,10
Erős torony az Úrnak neve, ahhoz folyamodik az igaz, és bátorságos lészen.
fa4dh6fed 18,11
A gazdagnak vagyona az ő erős városa, és mint a magas kőfal, az ő gondolatja szerint.
fa4dh6fed 18,12
A megromlás előtt felfuvalkodik az ember elméje; a tisztesség előtt pedig alázatosság van.
fa4dh6fed 18,13
A ki felel valamit, míg meg nem hallja, ez bolondság és gyalázatos rá nézve.
fa4dh6fed 18,14
A férfiú lelke elviseli a maga erőtlenségét; de a megtört lelket ki viseli el?
fa4dh6fed 18,15
Az eszesnek elméje tudományt szerez, és a bölcseknek füle tudományt keres.
fa4dh6fed 18,16
Az embernek ajándéka szabad útat szerez néki, és a nagyoknak orczája elé viszi őt.
fa4dh6fed 18,17
Igaza van annak, a ki első a perben; mígnem eljő az ő peresfele, és megvizsgálja őt.
fa4dh6fed 18,18
A versengéseket megszünteti a sorsvetés, és az erőseket elválasztja.
fa4dh6fed 18,19
A felingerelt atyafiú erősb az erős városnál, és az ilyen versengések olyanok, mint a vár zárja.
fa4dh6fed 18,20
A férfi szájának hasznával elégedik meg az ő belseje; az ő beszédének jövedelmével lakik jól.
fa4dh6fed 18,21
Mind a halál, mind az élet a nyelv hatalmában van , és a miképen kiki szeret azzal élni, úgy eszi annak gyümölcsét.
fa4dh6fed 18,22
Megnyerte a jót, a ki talált feleséget, és vett jóakaratot az Úrtól!
fa4dh6fed 18,23
Alázatos kérést szól a szegény; a gazdag pedig keményen felel.
fa4dh6fed 18,24
Az ember, a kinek sok barátja van, széttöretik; de van barát, a ki ragaszkodóbb a testvérnél.
fa4dh6fed 19,1
Jobb a tökéletesen járó szegény a gonosz nyelvűnél, a ki bolond.
fa4dh6fed 19,2
A lélek sem jó tudomány nélkül; és a ki csak a lábával siet, hibázik.
fa4dh6fed 19,3
Az embernek bolondsága fordítja el az ő útát, és az Úr ellen haragszik az ő szíve.
fa4dh6fed 19,4
A gazdagság szaporítja a sok barátot; a szegénytől pedig az ő barátja elválik.
fa4dh6fed 19,5
A hamis tanú büntetetlen nem marad, és a hazugságoknak szólója meg nem szabadul.
fa4dh6fed 19,6
Sokan hizelegnek a nemeslelkű embernek, és minden barát az adakozóé.
fa4dh6fed 19,7
A szegényt minden atyjafia gyűlöli, még barátai is eltávolodnak tőle; unszolja szavakkal, de ők eltünnek.
fa4dh6fed 19,8
A ki értelmet szerez, szereti az életét, a ki megőrzi az értelmességet, jót nyer.
fa4dh6fed 19,9
A hamis bizonyság nem marad büntetlen, és a ki hazugságokat beszél, elvész.
fa4dh6fed 19,10
Nem illik a bolondhoz a gyönyörködés; sokkal inkább nem illik a szolgának uralkodni a fejedelmeken.
fa4dh6fed 19,11
Az embernek értelme hosszútűrővé teszi őt; és ékességére van néki elhallgatni a vétket.
fa4dh6fed 19,12
Mint az ifjú oroszlánnak ordítása, olyan a királynak haragja; mint a harmat pedig a füvön, az ő jóakaratja.
fa4dh6fed 19,13
Romlása az ő atyjának a bolond fiú, és mint a szüntelen csepegés, az asszonynak zsémbelődése.
fa4dh6fed 19,14
A ház és marha atyától való örökség; az Úrtól van pedig az értelmes feleség.
fa4dh6fed 19,15
A restség álomba merít, és a lomha lélek megéhezik.
fa4dh6fed 19,16
A ki megtartja a parancsolatot, megtartja ő magát; a ki nem vigyáz útaira, meghal.
fa4dh6fed 19,17
Kölcsön ád az Úrnak, a ki kegyelmes a szegényhez; és az ő jótéteményét megfizeti néki.
fa4dh6fed 19,18
Fenyítsd meg a te fiadat, mert még van remény felőle; de annyira, hogy őt megöld, ne vigyen haragod.
fa4dh6fed 19,19
A nagy haragú ember büntetést szenvedjen, mert ha menteni akarod, még növeled haragját.
fa4dh6fed 19,20
Engedj a tanácsnak, és vedd be az erkölcsi oktatást; hogy bölcs légy végre.
fa4dh6fed 19,21
Sok gondolat van az ember elméjében; de csak az Úrnak tanácsa áll meg.
fa4dh6fed 19,22
A mit leginkább kell embernek kivánni, az irgalmasság az, és jobb a szegény a hazug férfiúnál.
fa4dh6fed 19,23
Az Úrnak félelme életre visz; és az ilyen megelégedve tölti az éjet, gonoszszal nem illettetik.
fa4dh6fed 19,24
Bemártja a rest az ő kezét a tálba, de már a szájához nem viszi vissza.
fa4dh6fed 19,25
Ha a csúfolót megvered, az együgyű lesz okosabb; és ha megdorgálod az eszest, megérti a tudományt.
fa4dh6fed 19,26
A ki atyjával erőszakoskodik, anyját elűzi: gyalázatos és megszégyenítő fiú az.
fa4dh6fed 19,27
Szünjél meg, fiam, hallgatni az olyan tanítást, mely téged arra visz , hogy a bölcseségnek igéjétől eltévedj.
fa4dh6fed 19,28
A semmirevaló bizonyság csúfolja a törvényt; az istentelenek szája elnyeli a gonoszságot.
fa4dh6fed 19,29
A csúfolóknak készíttettek a büntetések, és az ütések a bolondok hátának.
fa4dh6fed 20,1
A bor csúfoló, a részegítő ital háborgó, és valaki abba beletéved, nem bölcs!
fa4dh6fed 20,2
Mint a fiatal oroszlán ordítása, olyan a királynak rettentése; a ki azt haragra ingerli, vétkezik a maga élete ellen.
fa4dh6fed 20,3
Tisztesség az embernek elmaradni a versengéstől; valaki pedig bolond, patvarkodik.
fa4dh6fed 20,4
A hideg miatt nem szánt a rest; aratni akar majd, de nincs mit.
fa4dh6fed 20,5
Mély víz a férfiúnak elméjében a tanács; mindazáltal a bölcs ember kimeríti azt.
fa4dh6fed 20,6
A legtöbb ember talál valakit, a ki jó hozzá; de hű embert, azt ki találhat?
fa4dh6fed 20,7
A ki az ő tökéletességében jár, igaz ember; boldogok az ő fiai ő utána!
fa4dh6fed 20,8
A király, ha az ő ítélőszékiben ül, tekintetével minden gonoszt eltávoztat.
fa4dh6fed 20,9
Ki mondhatná azt: megtisztítottam szívemet, tiszta vagyok az én bűnömtől?
fa4dh6fed 20,10
A kétféle font és a kétféle mérték, útálatos az Úrnál egyaránt mind a kettő.
fa4dh6fed 20,11
Az ő cselekedetiből ismerteti meg magát még a gyermek is, ha tiszta-é, és ha igaz-é az ő cselekedete.
fa4dh6fed 20,12
A halló fület és a látó szemet, az Úr teremtette egyaránt mindkettőt.
fa4dh6fed 20,13
Ne szeresd az álmot, hogy ne légy szegény; nyisd fel a te szemeidet, és megelégszel kenyérrel.
fa4dh6fed 20,14
Hitvány, hitvány, azt mondja a vevő; de mikor elmegy, akkor dicsekedik.
fa4dh6fed 20,15
Van arany és drágagyöngyök sokasága; de drága szer a tudománynyal teljes ajak.
fa4dh6fed 20,16
Vedd el ruháját, mert kezes lett másért, és az idegenért vedd el zálogát.
fa4dh6fed 20,17
Gyönyörűséges az embernek az álnokságnak kenyere; de annakutána betelik az ő szája kavicsokkal.
fa4dh6fed 20,18
A gondolatok tanácskozással erősek; és bölcs vezetéssel folytass hadakozást.
fa4dh6fed 20,19
Megjelenti a titkot, a ki rágalmazó; tehát a ki fecsegő szájú, azzal ne barátkozzál.
fa4dh6fed 20,20
A ki az ő atyját vagy anyját megátkozza, annak kialszik szövétneke a legnagyobb setétségben.
fa4dh6fed 20,21
A mely örökséget először siettetnek, annak vége meg nem áldatik.
fa4dh6fed 20,22
Ne mondd: bosszút állok rajta! Várjad az Urat, és megszabadít téged!
fa4dh6fed 20,23
Útálatos az Úrnál a kétféle súly; és a hamis fontok nem jó dolgok.
fa4dh6fed 20,24
Az Úrtól vannak a férfi lépései; az ember pedig mit ért az ő útában?
fa4dh6fed 20,25
Tőr az embernek meggondolatlanul mondani: szent, és a fogadástétel után megfontolni.
fa4dh6fed 20,26
Szétszórja a gonoszokat a bölcs király, és fordít reájok kereket.
fa4dh6fed 20,27
Az Úrtól való szövétnek az embernek lelke, a ki megvizsgálja a szívnek minden rejtekét.
fa4dh6fed 20,28
A kegyelmesség és az igazság megőrzik a királyt, megerősíti irgalmasság által az ő székét.
fa4dh6fed 20,29
Az ifjaknak ékessége az ő erejök; és a véneknek dísze az ősz haj.
fa4dh6fed 20,30
A kékek és a sebek távoztatják el a gonoszt, és a belső részekig ható csapások.
fa4dh6fed 21,1
Mint a vizeknek folyásai, olyan a királynak szíve az Úrnak kezében, valahová akarja, oda hajtja azt!
fa4dh6fed 21,2
Az embernek minden úta igaz a maga szemei előtt; de a szívek vizsgálója az Úr.
fa4dh6fed 21,3
Az igazságnak és igaz ítéletnek gyakorlását inkább szereti az Úr az áldozatnál.
fa4dh6fed 21,4
A szemnek fenhéjázása és az elmének kevélysége: az istentelenek szántása, bűn.
fa4dh6fed 21,5
A szorgalmatosnak igyekezete csak gyarapodásra van; valaki pedig hirtelenkedik, csak szükségre jut.
fa4dh6fed 21,6
A hamisságnak nyelvével gyűjtött kincs elveszett hiábavalósága azoknak, a kik a halált keresik.
fa4dh6fed 21,7
Az istentelenek pusztítása magával ragadja őket; mert nem akartak igazságot cselekedni.
fa4dh6fed 21,8
Tekervényes a bűnös embernek úta; a tisztának cselekedete pedig igaz.
fa4dh6fed 21,9
Jobb a tető ormán lakni, mint háborgó asszonynyal, és közös házban.
fa4dh6fed 21,10
Az istentelennek lelke kiván gonoszt; és az ő szeme előtt nem talál könyörületre az ő felebarátja.
fa4dh6fed 21,11
Mikor a csúfolót büntetik, az együgyű lesz bölcs; mikor pedig a bölcset oktatják, ő veszi eszébe a tudományt.
fa4dh6fed 21,12
Nézi az igaz az istentelennek házát, hogy milyen veszedelembe jutottak az istentelenek.
fa4dh6fed 21,13
A ki bedugja fülét a szegény kiáltására; ő is kiált, de meg nem hallgattatik.
fa4dh6fed 21,14
A titkon adott ajándék elfordítja a haragot; és a kebelben való ajándék a kemény búsulást.
fa4dh6fed 21,15
Vígasság az igaznak igazat cselekedni; de ijedelem a hamisság cselekedőinek.
fa4dh6fed 21,16
Az ember, a ki eltévelyedik az értelemnek útáról, az élet nélkül valók gyülekezetiben nyugszik.
fa4dh6fed 21,17
Szűkölködő ember lesz , a ki szereti az örömet; a ki szereti a bort és az olajat, nem lesz gazdag!
fa4dh6fed 21,18
Az igazért váltságdíj az istentelen, és az igazak helyett a hitetlen büntettetik meg.
fa4dh6fed 21,19
Jobb lakozni a pusztának földén, mint a feddődő és haragos asszonynyal.
fa4dh6fed 21,20
Kivánatos kincs és kenet van a bölcsnek házában; a bolond ember pedig eltékozolja azt.
fa4dh6fed 21,21
A ki követi az igazságot és az irgalmasságot, nyer életet, igazságot és tisztességet.
fa4dh6fed 21,22
A hősök városába felmegy a bölcs, és lerontja az ő bizodalmoknak erejét.
fa4dh6fed 21,23
A ki megőrzi száját és nyelvét, megtartja életét a nyomorúságtól.
fa4dh6fed 21,24
A kevély dölyfösnek csúfoló a neve, a ki haragjában kevélységet cselekszik.
fa4dh6fed 21,25
A restnek kivánsága megemészti őt; mert az ő kezei nem akarnak dolgozni.
fa4dh6fed 21,26
Egész nap kivánságtól gyötretik; az igaz pedig ád, és nem tartóztatja meg adományát.
fa4dh6fed 21,27
Az istentelenek áldozatja útálatos; kivált mikor gonosz tettért viszi.
fa4dh6fed 21,28
A hazug bizonyság elvész; a ki pedig jól figyelmez, örökké szól.
fa4dh6fed 21,29
Megkeményíti az istentelen ember az ő orczáját; az igaz pedig jól rendeli az ő útát.
fa4dh6fed 21,30
Nincs bölcseség, és nincs értelem, és nincs tanács az Úr ellen.
fa4dh6fed 21,31
Készen áll a ló az ütközetnek napjára; de az Úré a megtartás!
fa4dh6fed 22,1
Kivánatosb a jó hírnév nagy gazdagságnál; ezüstnél és aranynál a kedvesség jobb.
fa4dh6fed 22,2
A gazdag és szegény összetalálkoznak, mindkettőt pedig az Úr szerzi.
fa4dh6fed 22,3
Az eszes meglátja a bajt és elrejti magát; a bolondok pedig neki mennek és kárát vallják.
fa4dh6fed 22,4
Az alázatosságnak bére az Úr félelme, gazdagság és tisztesség és élet.
fa4dh6fed 22,5
Tövisek és tőrök vannak a gonosznak útában; a ki megőrzi a maga lelkét, távol jár azoktól.
fa4dh6fed 22,6
Tanítsd a gyermeket az ő útjának módja szerint; még mikor megvénhedik is, el nem távozik attól.
fa4dh6fed 22,7
A gazdag a szegényeken uralkodik, és szolgája a kölcsönvevő a kölcsönadónak.
fa4dh6fed 22,8
A ki vet álnokságot, arat nyomorúságot; és az ő haragjának vesszeje megtöretik.
fa4dh6fed 22,9
Az irgalmas szemű ember megáldatik, mert adott az ő kenyeréből a szegénynek.
fa4dh6fed 22,10
Űzd el a csúfolót, és elmegy a háborgás is, és megszünik a patvarkodás és a szidalmazás.
fa4dh6fed 22,11
A ki szereti a szívnek tisztaságát, beszéde kedvesség: annak barátja a király.
fa4dh6fed 22,12
Az Úrnak szemei megőrzik a tudományt; a hitetlennek beszédét pedig felforgatja.
fa4dh6fed 22,13
A rest azt mondja: oroszlán van ottkin, az utczák közepén megölettetném.
fa4dh6fed 22,14
Mély verem az idegen asszonyoknak szája; a kire haragszik az Úr, oda esik.
fa4dh6fed 22,15
A gyermek elméjéhez köttetett a bolondság; de a fenyítés vesszeje messze elűzi ő tőle azt.
fa4dh6fed 22,16
A ki elnyomja a szegényt, hogy szaporítsa az ő marháját ; a ki ád a gazdagnak: végre szűkölködésre jut.
fa4dh6fed 22,17
Hajtsd füledet, és hallgasd a bölcseknek beszédeit; és a te elmédet figyelmeztesd az én tudományomra.
fa4dh6fed 22,18
Mert gyönyörűséges lesz, ha megtartod azokat szívedben; legyenek együtt állandók a te ajkaidon!
fa4dh6fed 22,19
Hogy az Úrban legyen a te bizodalmad, arra tanítottalak ma téged, igen, téged.
fa4dh6fed 22,20
Nem írtam-é néked drága szép tanulságokat, tanácsokban és tudományban?
fa4dh6fed 22,21
Hogy tudtodra adjam néked az igazság beszédinek bizonyos voltát: hogy igaz beszédet vígy válaszul elküldőidnek.
fa4dh6fed 22,22
Ne rabold ki a szegényt, mert szegény ő; és meg ne rontsd a nyomorultat a kapuban;
fa4dh6fed 22,23
Mert az Úr forgatja azoknak ügyét, és az ő kirablóik életét elragadja.
fa4dh6fed 22,24
Ne tarts barátságot a haragossal, és a dühösködővel ne menj;
fa4dh6fed 22,25
Hogy el ne tanuld az ő útait, és tőrt ne keress tennen magadnak.
fa4dh6fed 22,26
Ne légy azok közt, a kik kézbe csapnak, a kik adósságért kezeskednek.
fa4dh6fed 22,27
Ha nincs néked miből megadnod; miért vegye el a te ágyadat te alólad?
fa4dh6fed 22,28
Ne bontsd el a régi határt, melyet csináltak a te eleid.
fa4dh6fed 22,29
Láttál-é az ő dolgában szorgalmatos embert? A királyok előtt álland, nem marad meg az alsó rendűek között.
fa4dh6fed 23,1
Mikor leülsz enni az uralkodóval, szorgalmasan reá vigyázz, ki van előtted.
fa4dh6fed 23,2
És kést tégy a torkodra, ha mértékletlen vagy.
fa4dh6fed 23,3
Ne kivánd az ő csemegéit; mert ezek hazug étkek.
fa4dh6fed 23,4
Ne fáraszd magadat ebben, hogy meggazdagulj; ez ilyen testi eszességedtől szünjél meg.
fa4dh6fed 23,5
Avagy a te szemeidet veted-é arra? holott az semmi, mert olyan szárnyakat szerez magának nagy hamar, mint a saskeselyű, és az ég felé elrepül!
fa4dh6fed 23,6
Ne egyél az irígy szeműnek étkéből, és ne kivánd az ő csemegéit;
fa4dh6fed 23,7
Mert mint a ki számítgatja a falatot magában, olyan ő: egyél és igyál, azt mondja te néked; de azért nem jó akarattal van tehozzád.
fa4dh6fed 23,8
A te falatodat, a melyet megettél, kihányod; és a te ékes beszédidet csak hiába vesztegeted.
fa4dh6fed 23,9
A bolondnak hallására ne szólj; mert megútálja a te beszédidnek bölcseségét.
fa4dh6fed 23,10
Ne mozdítsd meg a régi határt, és az árváknak mezeibe ne kapj;
fa4dh6fed 23,11
Mert az ő megváltójuk erős, az forgatja az ő ügyöket ellened!
fa4dh6fed 23,12
Add a te elmédet az erkölcsi tanításra, és a te füleidet a bölcs beszédekre.
fa4dh6fed 23,13
Ne vond el a gyermektől a fenyítéket; ha megvered őt vesszővel, meg nem hal.
fa4dh6fed 23,14
Te vesszővel vered meg őt: és az ő lelkét a pokolból ragadod ki.
fa4dh6fed 23,15
Szerelmes fiam, ha bölcs lesz a te elméd, örvendez a lelkem nékem is.
fa4dh6fed 23,16
És vígadoznak az én veséim, a te ajkaidnak igazmondásán.
fa4dh6fed 23,17
Ne irígykedjék a te szíved a bűnösökre; hanem az Úr félelmében légy egész napon;
fa4dh6fed 23,18
Mert ennek bizonyos vége van; a te várakozásod meg nem csalatkozik.
fa4dh6fed 23,19
Hallgass te, fiam, engem, hogy légy bölcs, és jártasd ez úton szívedet.
fa4dh6fed 23,20
Ne légy azok közül való, a kik borral dőzsölnek; azok közül, a kik hússal dobzódnak.
fa4dh6fed 23,21
Mert a részeges és dobzódó szegény lesz, és rongyokba öltöztet az aluvás.
fa4dh6fed 23,22
Hallgasd a te atyádat, a ki nemzett téged; és meg ne útáld a te anyádat, mikor megvénhedik.
fa4dh6fed 23,23
Szerezz igazságot, és el ne adj; bölcseséget és erkölcsöt és eszességet.
fa4dh6fed 23,24
Igen örül az igaznak atyja, és a bölcsnek szülője annak vígadoz.
fa4dh6fed 23,25
Vígadjon a te atyád és a te anyád, és örvendezzen a te szülőd.
fa4dh6fed 23,26
Adjad, fiam, a te szívedet nékem, és a te szemeid az én útaimat megőrizzék.
fa4dh6fed 23,27
Mert mély verem a tisztátalan asszony, és szoros kút az idegen asszony.
fa4dh6fed 23,28
És az, mint a tolvaj leselkedik, és az emberek közt a hitetleneket szaporítja.
fa4dh6fed 23,29
Kinek jaj? kinek oh jaj? kinek versengések? kinek panasz? kinek ok nélkül való sebek? kinek szemeknek veressége?
fa4dh6fed 23,30
A bornál mulatóknak, a kik mennek a jó bor kutatására.
fa4dh6fed 23,31
Ne nézd a bort, mily veres színt játszik, mint mutatja a pohárban az ő csillogását; könnyen alá csuszamlik,
fa4dh6fed 23,32
Végre, mint a kígyó, megmar, és mint a mérges kígyó, megcsíp.
fa4dh6fed 23,33
A te szemeid nézik az idegen asszonyt, és a te elméd gondol gonoszságot.
fa4dh6fed 23,34
És olyan leszel, mint a ki fekszik a tenger közepiben, és a ki fekszik az árbóczfának tetején.
fa4dh6fed 23,35
Ütöttek engem, nékem nem fájt; vertek, nem éreztem! Mikor ébredek fel? Akkor folytatom, ismét megkeresem azt.
fa4dh6fed 24,1
Ne irígykedjél a gonosztevőkre, se ne kivánj azokkal lenni.
fa4dh6fed 24,2
Mert pusztítást gondol az ő szívök, és bajt szólnak az ő ajkaik.
fa4dh6fed 24,3
Bölcseség által építtetik a ház, és értelemmel erősíttetik meg.
fa4dh6fed 24,4
És tudomány által telnek meg a kamarák minden drága és gyönyörűséges marhával.
fa4dh6fed 24,5
A bölcs férfiú erős, és a tudós ember nagy erejű.
fa4dh6fed 24,6
Mert az eszes tanácsokkal viselhetsz hadat hasznodra; és a megmaradás a tanácsosok sokasága által van.
fa4dh6fed 24,7
Magas a bolondnak a bölcseség; a kapuban nem nyitja meg az ő száját.
fa4dh6fed 24,8
A ki azon gondolkodik, hogy gonoszt cselekedjék, azt cselszövőnek hívják.
fa4dh6fed 24,9
A balgatag dolognak gondolása bűn; és a rágalmazó az ember előtt útálatos.
fa4dh6fed 24,10
Ha lágyan viselted magadat a nyomorúságnak idején: szűk a te erőd.
fa4dh6fed 24,11
Szabadítsd meg azokat, a kik a halálra vitetnek, és a kik a megöletésre tántorognak, tartóztasd meg!
fa4dh6fed 24,12
Ha azt mondanád: ímé, nem tudtuk ezt; nemde, a ki vizsgálja az elméket, ő érti, és a ki őrzi a te lelkedet, ő tudja? és kinek-kinek az ő cselekedetei szerint fizet.
fa4dh6fed 24,13
Egyél, fiam, mézet, mert jó; és a színméz édes a te ínyednek.
fa4dh6fed 24,14
Ilyennek ismerd a bölcseséget a te lelkedre nézve: ha azt megtalálod, akkor lesz jó véged, és a te reménységed el nem vész!
fa4dh6fed 24,15
Ne leselkedjél, oh te istentelen, az igaznak háza ellen, ne pusztítsd el az ő ágyasházát!
fa4dh6fed 24,16
Mert ha hétszer elesik is az igaz, ugyan felkél azért; az istentelenek pedig csak egy nyavalyával is elvesznek.
fa4dh6fed 24,17
Mikor elesik a te ellenséged: ne örülj; és mikor megütközik: ne vígadjon a te szíved,
fa4dh6fed 24,18
Hogy az Úr meg ne lássa és gonosz ne legyen szemeiben, és el ne fordítsa arról az ő haragját te reád.
fa4dh6fed 24,19
Ne gerjedj haragra a gonosztevők ellen, ne irígykedjél az istentelenekre;
fa4dh6fed 24,20
Mert a gonosznak nem lesz jó vége, az istentelenek szövétneke kialszik.
fa4dh6fed 24,21
Féld az Urat, fiam, és a királyt; a pártütők közé ne elegyedjél.
fa4dh6fed 24,22
Mert hirtelenséggel feltámad az ő nyomorúságok, és e két rendbeliek büntetését ki tudja?
fa4dh6fed 24,23
Ezek is a bölcsek szavai. Személyt válogatni az ítéletben nem jó.
fa4dh6fed 24,24
A ki azt mondja az istentelennek: igaz vagy, ezt megátkozzák a népek, megútálják a nemzetek.
fa4dh6fed 24,25
A kik pedig megfeddik a bűnöst, azoknak gyönyörűségökre lesz, és jó áldás száll reájok!
fa4dh6fed 24,26
Ajkakat csókolgat az, a ki igaz beszédeket felel.
fa4dh6fed 24,27
Szerezd el kivül a te dolgodat, és készíts elő a te meződben; annakutána építsd a házadat.
fa4dh6fed 24,28
Ne légy bizonyság ok nélkül a te felebarátod ellen; avagy ámítanál-é valakit a te ajkaiddal?
fa4dh6fed 24,29
Ne mondd ezt: a miképen cselekedett én velem, úgy cselekszem ő vele; megfizetek az embernek az ő cselekedete szerint.
fa4dh6fed 24,30
A rest embernek mezejénél elmenék, és az esztelennek szőleje mellett.
fa4dh6fed 24,31
És ímé, mindenütt felverte a tövis, és színét elfedte a gyom; és kőgyepüje elromlott vala.
fa4dh6fed 24,32
Melyet én látván gondolkodám, és nézvén, ezt a tanulságot vevém abból:
fa4dh6fed 24,33
Egy kis álom, egy kis szunynyadás, egy kis kézösszetevés az alvásra,
fa4dh6fed 24,34
És így jő el, mint az útonjáró, a te szegénységed, és a te szükséged, mint a paizsos férfiú.
fa4dh6fed 25,1
Még ezek is Salamon példabeszédei, melyeket összeszedegettek Ezékiásnak, a Júda királyának emberei.
fa4dh6fed 25,2
Az Istennek tisztességére van a dolgot eltitkolni; a királyoknak pedig tisztességére van a dolgot kikutatni.
fa4dh6fed 25,3
Az ég magasságra, a föld mélységre, és a királyoknak szíve kikutathatatlan.
fa4dh6fed 25,4
Távolítsd el az ezüstből a salakot, és abból edény lesz az ötvösnek:
fa4dh6fed 25,5
Távolítsd el a bűnöst a király elől, és megerősíttetik igazsággal az ő széke.
fa4dh6fed 25,6
Ne dicsekedjél a király előtt, és a nagyok helyére ne állj;
fa4dh6fed 25,7
Mert jobb, ha azt mondják néked: jer ide fel; hogynem mint levettetned néked a tisztességes előtt, a kit láttak a te szemeid.
fa4dh6fed 25,8
Ne indulj fel a versengésre hirtelen, hogy azt ne kelljen kérdened, mit cselekedjél az után, mikor gyalázattal illet téged a te felebarátod.
fa4dh6fed 25,9
A te ügyedet végezd el felebarátoddal; de másnak titkát meg ne jelentsd;
fa4dh6fed 25,10
Hogy ne gyalázzon téged, a ki hallja; és a te gyalázatod el ne távozzék.
fa4dh6fed 25,11
Mint az arany alma ezüst tányéron: olyan a helyén mondott ige!
fa4dh6fed 25,12
Mint az arany függő és színarany ékesség: olyan a bölcs intő a szófogadó fülnél.
fa4dh6fed 25,13
Mint a havas hideg az aratásnak idején: olyan a hív követ azoknak, a kik őt elbocsátják; mert az ő urainak lelkét megvidámítja.
fa4dh6fed 25,14
Mint a felhő és szél, melyekben nincs eső: olyan a férfiú, a ki kérkedik hamis ajándékkal.
fa4dh6fed 25,15
Tűrés által engeszteltetik meg a fejedelem, és a szelíd beszéd megtöri a csontot.
fa4dh6fed 25,16
Ha mézet találsz, egyél a mennyi elég néked; de sokat ne egyél, hogy ki ne hányd azt.
fa4dh6fed 25,17
Ritkán tedd lábadat a te felebarátodnak házába; hogy be ne teljesedjék te veled, és meg ne gyűlöljön téged.
fa4dh6fed 25,18
Pőröly és kard és éles nyíl az olyan ember, a ki hamis bizonyságot szól felebarátja ellen.
fa4dh6fed 25,19
Mint a romlott fog és kimarjult láb: olyan a hitetlennek bizodalma a nyomorúság idején.
fa4dh6fed 25,20
Mint a ki leveti ruháját a hidegnek idején, mint az eczet a sziksón: olyan, a ki éneket mond a bánatos szívű ember előtt.
fa4dh6fed 25,21
Ha éhezik, a ki téged gyűlöl: adj enni néki kenyeret; és ha szomjúhozik: adj néki inni vizet;
fa4dh6fed 25,22
Mert elevenszenet gyűjtesz az ő fejére, és az Úr megfizeti néked.
fa4dh6fed 25,23
Az északi szél esőt szül; és haragos ábrázatot a suttogó nyelv.
fa4dh6fed 25,24
Jobb lakni a tetőnek ormán, mint a háborgó asszonynyal, és közös házban.
fa4dh6fed 25,25
Mint a hideg víz a megfáradt embernek, olyan a messze földről való jó hírhallás.
fa4dh6fed 25,26
Mint a megháborított forrás és megromlott kútfő, olyan az igaz, a ki a gonosz előtt ingadozik.
fa4dh6fed 25,27
Igen sok mézet enni nem jó; hát a magunk dicsőségét keresni dicsőség?
fa4dh6fed 25,28
Mint a megromlott és kerítés nélkül való város, olyan a férfi, a kinek nincsen birodalma az ő lelkén!
fa4dh6fed 26,1
Mint a hó a nyárhoz és az eső az aratáshoz, úgy nem illik a bolondhoz a tisztesség.
fa4dh6fed 26,2
Miképen a madár elmegy és a fecske elrepül, azonképen az ok nélkül való átok nem száll az emberre.
fa4dh6fed 26,3
Ostor a lónak, fék a szamárnak; és vessző a bolondok hátának.
fa4dh6fed 26,4
Ne felelj meg a bolondnak az ő bolondsága szerint, hogy ne légy te is ő hozzá hasonlatos;
fa4dh6fed 26,5
Felelj meg a bolondnak az ő bolondsága szerint, hogy ne legyen bölcs a maga szemei előtt.
fa4dh6fed 26,6
A ki bolond által izen valamit, lábait vagdalja el magának, és bosszúságot szenved.
fa4dh6fed 26,7
Mint a sántának lábai lógnak, úgy a bölcsmondás a bolondoknak szájában.
fa4dh6fed 26,8
Mint a ki követ köt a parittyába, úgy cselekszik, a ki a bolondnak tisztességet tesz.
fa4dh6fed 26,9
Mint a részeg ember kezébe akad a tövis, úgy akad az eszes mondás a bolondoknak szájába.
fa4dh6fed 26,10
Mint a lövöldöző, a ki mindent megsebez, olyan az, a ki bolondot fogad fel, és a ki csavargókat fogad fel.
fa4dh6fed 26,11
Mint az eb megtér a maga okádására, úgy a bolond megkettőzteti az ő bolondságát.
fa4dh6fed 26,12
Láttál-é oly embert, a ki a maga szemei előtt bölcs? A bolond felől jobb reménységed legyen, hogynem mint a felől!
fa4dh6fed 26,13
Azt mondja a rest: ordító oroszlán van az úton! oroszlán van az utczákon!
fa4dh6fed 26,14
Mint az ajtó forog az ő sarkán, úgy a rest az ő ágyában.
fa4dh6fed 26,15
Ha a rest az ő kezét a tálba nyujtotta, resteli azt csak szájához is vinni.
fa4dh6fed 26,16
Bölcsebb a rest a maga szemei előtt, mint hét olyan, a ki okos feleletet ád.
fa4dh6fed 26,17
Kóbor ebet ragad fülön, a ki felháborodik a perpatvaron, a mely őt nem illeti.
fa4dh6fed 26,18
Mint a balga, a ki tüzet, nyilakat és halálos szerszámokat lövöldöz,
fa4dh6fed 26,19
Olyan az , a ki megcsalja az ő felebarátját, és azt mondja: csak tréfáltam!
fa4dh6fed 26,20
Ha a fa elfogy, kialuszik a tűz; ha nincs súsárló, megszűnik a háborgás.
fa4dh6fed 26,21
Mint az elevenszénre a holtszén, és a fa a tűzre, olyan a háborúságszerző ember a patvarkodásnak felgyujtására.
fa4dh6fed 26,22
A fondorlónak beszédei hízelkedők, és azok áthatják a szív belsejét.
fa4dh6fed 26,23
Mint a meg nem tisztított ezüst, melylyel valami agyagedényt beborítottak, olyanok a gyulasztó ajkak a gonosz szív mellett.
fa4dh6fed 26,24
Az ő beszédeivel másnak tetteti magát a gyűlölő, holott az ő szívében gondol álnokságot.
fa4dh6fed 26,25
Mikor kedvesen szól, ne bízzál ő hozzá; mert hét iszonyatosság van szívében.
fa4dh6fed 26,26
Elfedeztethetik a gyűlölség csalással; de nyilvánvalóvá lesz az ő gonoszsága a gyülekezetben.
fa4dh6fed 26,27
A ki vermet ás másnak , abba belé esik; és a ki felhengeríti a követ, arra gurul vissza.
fa4dh6fed 26,28
A hazug nyelv gyűlöli az általa megrontott embert , és a hízelkedő száj romlást szerez.
fa4dh6fed 27,1
Ne dicsekedjél a holnapi nappal; mert nem tudod, mit hoz a nap tereád.
fa4dh6fed 27,2
Dicsérjen meg téged más, és ne a te szájad; az idegen, és ne a te ajkaid.
fa4dh6fed 27,3
Nehézség van a kőben, és teher a fövényben; de a bolondnak haragja nehezebb mind a kettőnél.
fa4dh6fed 27,4
A búsulásban kegyetlenség van, és a haragban áradás; de ki állhatna meg az irígység előtt?
fa4dh6fed 27,5
Jobb a nyilvánvaló dorgálás a titkos szeretetnél.
fa4dh6fed 27,6
Jószándékból valók a barátságos embertől vett sebek; és temérdek a gyűlölőnek csókja.
fa4dh6fed 27,7
A jóllakott ember még a lépesmézet is megtapodja; de az éhes embernek minden keserű édes.
fa4dh6fed 27,8
Mint a madárka, ki elbujdosott fészkétől, olyan az ember, a ki elbujdosott az ő lakóhelyétől.
fa4dh6fed 27,9
Mint a kenet és jó illat megvídámítja a szívet: úgy az ő barátjának édes szavai is, melyek lelke tanácsából valók.
fa4dh6fed 27,10
A te barátodat, és a te atyádnak barátját el ne hagyd, és a te atyádfiának házába be ne menj nyomorúságodnak idején. Jobb a közel való szomszéd a messze való atyafinál.
fa4dh6fed 27,11
Légy bölcs fiam, és vídámítsd meg az én szívemet; hogy megfelelhessek annak, a ki engem ócsárol.
fa4dh6fed 27,12
Az eszes meglátja a bajt, elrejti magát; az esztelenek neki mennek, kárát vallják.
fa4dh6fed 27,13
Vedd el a ruháját, mert kezes lett másért, és az idegenért zálogold meg.
fa4dh6fed 27,14
A ki nagy hangon áldja az ő barátját, reggel jó idején felkelvén; átokul tulajdoníttatik néki.
fa4dh6fed 27,15
A sebes záporeső idején való szüntelen csepegés, és a morgó asszonyember hasonlók.
fa4dh6fed 27,16
Valaki el akarja azt rejteni, szelet rejt el, és az ő jobbja olajjal találkozik.
fa4dh6fed 27,17
Miképen egyik vassal a másikat élesítik, a képen az ember élesíti az ő barátjának orczáját.
fa4dh6fed 27,18
Mint a ki őrzi a fügét, eszik annak gyümölcséből, úgy a ki az ő urára vigyáz, tiszteltetik.
fa4dh6fed 27,19
Mint a vízben egyik orcza a másikat megmutatja, úgy egyik embernek szíve a másikat.
fa4dh6fed 27,20
Mint a sír és a pokol meg nem elégednek, úgy az embernek szemei meg nem elégednek.
fa4dh6fed 27,21
Mint az ezüst a tégelyben, és az arany a kemenczében próbáltatik meg, úgy az ember az ő híre-neve szerint.
fa4dh6fed 27,22
Ha megtörnéd is a bolondot mozsárban mozsártörővel a megtört gabona között, nem távoznék el ő tőle az ő bolondsága.
fa4dh6fed 27,23
Szorgalmasan megismerd a te juhaid külsejét, gondolj a nyájakra.
fa4dh6fed 27,24
Mert nem örökkévaló a gazdagság, és vajjon a korona nemzetségről nemzetségre lesz-é?
fa4dh6fed 27,25
Mikor levágatott a szénafű, és megtetszett a sarjú, és begyűjtettek a hegyekről a fűvek:
fa4dh6fed 27,26
Vannak juhaid a te ruházatodra, és kecskebakok mezőnek árául,
fa4dh6fed 27,27
És elég kecsketej a te ételedre, a te házadnépének ételére, és szolgálóleányaidnak ételül.
fa4dh6fed 28,1
Minden istentelen fut, ha senki nem üldözi is; az igazak pedig, mint az ifjú oroszlán, bátrak.
fa4dh6fed 28,2
Az ország bűne miatt sok annak a fejedelme; az eszes és tudós ember által pedig hosszabbodik fennállása.
fa4dh6fed 28,3
A szegény ember ből támadott elnyomója a szegényeknek hasonló a pusztító esőhöz, mely nem hágy kenyeret.
fa4dh6fed 28,4
A kik elhagyják a törvényt, dicsérik a latrokat; de a kik megtartják a törvényt, harczolnak azokkal.
fa4dh6fed 28,5
A gonoszságban élő emberek nem értik meg az igazságot; a kik pedig keresik az Urat, mindent megértenek.
fa4dh6fed 28,6
Jobb a szegény, a ki jár tökéletesen, mint a kétfelé sántáló istentelen, a ki gazdag.
fa4dh6fed 28,7
A ki megőrzi a törvényt, eszes fiú az; a ki pedig társalkodik a dobzódókkal, gyalázattal illeti atyját.
fa4dh6fed 28,8
A ki öregbíti az ő marháját kamattal és uzsorával, annak gyűjt, a ki könyörül a szegényeken.
fa4dh6fed 28,9
Valaki elfordítja az ő fülét a törvénynek hallásától, annak könyörgése is útálatos.
fa4dh6fed 28,10
A ki elcsábítja az igazakat gonosz útra, vermébe maga esik bele; a tökéletesek pedig örökség szerint bírják a jót.
fa4dh6fed 28,11
Bölcs az ő maga szemei előtt a gazdag ember; de az eszes szegény megvizsgálja őt.
fa4dh6fed 28,12
Mikor örvendeznek az igazak, nagy ékesség az; mikor pedig az istentelenek feltámadnak, keresni kell az embert.
fa4dh6fed 28,13
A ki elfedezi az ő vétkeit, nem lesz jó dolga; a ki pedig megvallja és elhagyja, irgalmasságot nyer.
fa4dh6fed 28,14
Boldog ember, a ki szüntelen retteg; a ki pedig megkeményíti az ő szívét, bajba esik.
fa4dh6fed 28,15
Mint az ordító oroszlán és éhező medve, olyan a szegény népen uralkodó istentelen.
fa4dh6fed 28,16
Az értelemben szűkölködő fejedelem nagy elnyomó is; de a ki gyűlöli a hamis nyereséget, meghosszabbítja napjait.
fa4dh6fed 28,17
Az ember, a kit ember-vér terhel, a sírig fut; senki ne támogassa őt.
fa4dh6fed 28,18
A ki jár tökéletesen, megtartatik; a ki pedig álnokul két úton jár, egyszerre elesik.
fa4dh6fed 28,19
A ki munkálja az ő földét, megelégedik étellel; a ki pedig hiábavalóságok után futkos, megelégedik szegénységgel.
fa4dh6fed 28,20
A hivő ember bővelkedik áldásokkal; de a ki hirtelen akar gazdagulni, büntetlen nem marad.
fa4dh6fed 28,21
Személyt válogatni nem jó; mert még egy falat kenyérért is vétkezhetik az ember.
fa4dh6fed 28,22
Siet a marhakeresésre a gonosz szemű ember; és nem veszi észre, hogy szükség jő reá.
fa4dh6fed 28,23
A ki megfeddi az embert, végre is inkább kedvességet talál, mint a sima nyelvű.
fa4dh6fed 28,24
A ki megrabolja az atyját, és anyját és azt mondja: nem vétek! társa a romboló embernek.
fa4dh6fed 28,25
A telhetetlen lélek háborúságot szerez; a ki pedig bízik az Úrban, megerősödik.
fa4dh6fed 28,26
A ki bízik magában, bolond az; a ki pedig jár bölcsen, megszabadul.
fa4dh6fed 28,27
A ki ád a szegénynek, nem lesz néki szüksége; a ki pedig elrejti a szemét, megsokasulnak rajta az átkok.
fa4dh6fed 28,28
Mikor felemeltetnek az istentelenek, elrejti magát az ember; de mikor azok elvesznek, öregbülnek az igazak.
fa4dh6fed 29,1
A ki a feddésekre is nyakas marad, egyszer csak összetörik, gyógyíthatatlanul.
fa4dh6fed 29,2
Mikor öregbülnek az igazak, örül a nép; mikor pedig uralkodik az istentelen, sóhajt a nép.
fa4dh6fed 29,3
A bölcseség-szerető ember megvidámítja az ő atyját; a ki pedig a paráznákhoz adja magát, elveszti a vagyont.
fa4dh6fed 29,4
A király igazsággal erősíti meg az országot; a ki pedig ajándékot vesz, elrontja azt.
fa4dh6fed 29,5
A férfiú, a ki hizelkedik barátjának, hálót vet annak lábai elé.
fa4dh6fed 29,6
A gonosz ember vétkében tőr van; az igaz pedig énekel és vígad.
fa4dh6fed 29,7
Megérti az igaz a szegényeknek ügyét; az istentelen pedig nem tudja megérteni.
fa4dh6fed 29,8
A csúfoló férfiak fellobbantják a várost; de a bölcsek elfordítják a haragot.
fa4dh6fed 29,9
Az eszes ember, ha vetekedik a bolonddal, akár felháborodik, akár nevet, nincs nyugodalom.
fa4dh6fed 29,10
A vérszomjasak gyűlölik a tökéletes embert; az igazak pedig oltalmazzák annak életét.
fa4dh6fed 29,11
Az ő egész indulatját előmutatja a bolond; de a bölcs végre megcsendesíti azt.
fa4dh6fed 29,12
A mely uralkodó a hamisságnak beszédire hallgat, annak minden szolgái latrok.
fa4dh6fed 29,13
A szegény és az uzsorás ember összetalálkoznak; mind a kettőnek pedig szemeit az Úr világosítja meg.
fa4dh6fed 29,14
A mely király hűségesen ítéli a szegényeket, annak széke mindörökké megáll.
fa4dh6fed 29,15
A vessző és dorgálás bölcseséget ád; de a szabadjára hagyott gyermek megszégyeníti az ő anyját.
fa4dh6fed 29,16
Mikor nevekednek az istentelenek, nevekedik a vétek; az igazak pedig azoknak esetét megérik.
fa4dh6fed 29,17
Fenyítsd meg a te fiadat, és nyugodalmat hoz néked, és szerez gyönyörűséget a te lelkednek.
fa4dh6fed 29,18
Mikor nincs mennyei látás, a nép elvadul; ha pedig megtartja a törvényt, oh mely igen boldog!
fa4dh6fed 29,19
Csak beszéddel nem tanul meg a szolga, mert tudna, de még sem felel meg.
fa4dh6fed 29,20
Láttál-é beszédeiben hirtelenkedő embert? a bolond felől több reménység van, hogynem a felől!
fa4dh6fed 29,21
A ki lágyan neveli gyermekségétől fogva az ő szolgáját, végre az lesz a fiú.
fa4dh6fed 29,22
A haragos háborgást szerez; és a dühösködőnek sok a vétke.
fa4dh6fed 29,23
Az embernek kevélysége megalázza őt; az alázatos pedig tisztességet nyer.
fa4dh6fed 29,24
A ki osztozik a lopóval, gyűlöli az magát; hallja az esküt, de nem vall.
fa4dh6fed 29,25
Az emberektől való félelem tőrt vet; de a ki bízik az Úrban, kiemeltetik.
fa4dh6fed 29,26
Sokan keresik a fejedelemnek orczáját; de az Úrtól van kinek-kinek ítélete.
fa4dh6fed 29,27
Iszonyat az igazaknak a hamis ember; és iszonyat az istentelennek az igaz úton járó.
fa4dh6fed 30,1
Agurnak, a Jáké fiának beszédei, próféczia, melyet mondott a férfiú Itielnek, Itielnek és Ukálnak.
fa4dh6fed 30,2
Minden embernél tudatlanabb vagyok én, és nincs emberi értelem én bennem.
fa4dh6fed 30,3
És nem tanultam a bölcseséget, hogy a Szentnek ismeretét tudnám.
fa4dh6fed 30,4
Kicsoda ment fel az égbe, hogy onnan leszállott volna? Kicsoda fogta össze a szelet az ő markába? Kicsoda kötötte a vizet az ő köntösébe? Ki állapította meg a földnek minden határit? Kicsoda ennek neve? Avagy kicsoda ennek fiának neve, ha tudod?
fa4dh6fed 30,5
Az Istennek teljes beszéde igen tiszta, és paizs az ahhoz folyamodóknak.
fa4dh6fed 30,6
Ne tégy az ő beszédéhez; hogy meg ne feddjen téged, és hazug ne légy.
fa4dh6fed 30,7
Kettőt kérek tőled; ne tartsd meg én tőlem, mielőtt meghalnék.
fa4dh6fed 30,8
A hiábavalóságot és a hazugságot messze távoztasd tőlem; szegénységet vagy gazdagságot ne adj nékem; táplálj engem hozzám illendő eledellel.
fa4dh6fed 30,9
Hogy megelégedvén, meg ne tagadjalak, és azt ne mondjam: kicsoda az Úr? Se pedig megszegényedvén, ne lopjak, és gonoszul ne éljek az én Istenem nevével!
fa4dh6fed 30,10
Ne rágalmazd a szolgát az ő uránál, hogy meg ne átkozzon téged, és bűnhődnöd ne kelljen.
fa4dh6fed 30,11
Van oly nemzetség, a ki az ő atyját átkozza, és az ő anyját nem áldja.
fa4dh6fed 30,12
Van nemzetség, a ki a maga szemei előtt tiszta, pedig az ő rútságából ki nem tisztíttatott.
fa4dh6fed 30,13
Van kevély szemű nemzetség, és a kinek szemöldökei igen fellátnak!
fa4dh6fed 30,14
Van olyan nemzetség, a kinek fogai fegyverek, és a kinek zápfogai kések; hogy a szegényeket kiemészszék e földről, és az emberek közül a szűkölködőket.
fa4dh6fed 30,15
A nadálynak két leánya van: addsza, addsza! E három nem elégszik meg; négyen nem mondják: elég;
fa4dh6fed 30,16
A sír és a meddő asszony, a föld meg nem elégszik a vízzel, és a tűz nem mondja: elég!
fa4dh6fed 30,17
A szemet, mely megcsúfolja atyját, vagy megútálja az anyja iránt való engedelmességet, kivágják a völgynek hollói, vagy megeszik a sasfiak.
fa4dh6fed 30,18
E három megfoghatatlan előttem, és e négy dolgot nem tudom:
fa4dh6fed 30,19
A keselyűnek útát az égben, a kígyónak útát a kősziklán, a hajónak nyomát a mély tengerben, és a férfiúnak útát a leányzóval.
fa4dh6fed 30,20
Ilyen a paráználkodó asszonynak úta; eszik, azután megtörli száját és azt mondja: nem cselekedtem semmi gonoszt.
fa4dh6fed 30,21
Három dolog alatt indul meg a föld, és négyet nem szenvedhet el.
fa4dh6fed 30,22
A szolga alatt, mikor uralkodik, és a bolond alatt, mikor elég kenyere van,
fa4dh6fed 30,23
A gyűlölt asszony alatt, ha mégis férjhez megy; és a szolgáló alatt, ha örököse lesz az ő asszonyának.
fa4dh6fed 30,24
E négy apró állata van a földnek, a melyek bölcsek, elmések:
fa4dh6fed 30,25
A hangyák erőtlen nép, mégis megkeresik nyárban a magok eledelét;
fa4dh6fed 30,26
A marmoták nem hatalmas nép, mégis kősziklán csinálják az ő házokat;
fa4dh6fed 30,27
Királyuk nincs a sáskáknak, mindazáltal mindnyájan szép renddel mennek ki;
fa4dh6fed 30,28
A pókot kézzel megfoghatod, mégis ott van a királyok palotáiban.
fa4dh6fed 30,29
Három állat van, a mely szépen jár, sőt négy, a mely jól jár.
fa4dh6fed 30,30
Az oroszlán, a hős a vadak között, mely el nem fut senki elől;
fa4dh6fed 30,31
A harczra felékesített ló, vagy a kecskebak, és a király, a kinek senki nem mer ellene állani.
fa4dh6fed 30,32
Ha bolond voltál felfuvalkodásodban, vagy ha meggondoltad: kezedet szájadra vessed.
fa4dh6fed 30,33
Mert miképen a ki tejet köpül, vajat csinál; és a ki keményen fújja ki az ő orrát, vért hoz ki: úgy a ki a haragot ingerli, háborúságot szerez.
fa4dh6fed 31,1
Lemuel király beszédei, próféczia, melylyel tanította vala őt az anyja.
fa4dh6fed 31,2
Mit szóljak, fiam? mit, én méhem gyermeke? mit, én fogadásimnak gyermeke?
fa4dh6fed 31,3
Ne add asszonyoknak a te erődet, és a te útaidat a királyok eltörlőinek.
fa4dh6fed 31,4
Távol legyen a királyoktól, oh Lemuel, távol legyen a királyoktól a bornak itala; és az uralkodóktól a részegítő ital keresése.
fa4dh6fed 31,5
Hogy mikor iszik, el ne felejtkezzék a törvényről, és el ne fordítsa valamely nyomorultnak igazságát.
fa4dh6fed 31,6
Adjátok a részegítő italt az elveszendőnek, és a bort a keseredett szívűeknek.
fa4dh6fed 31,7
Igyék, hogy felejtkezzék az ő szegénységéről, és az ő nyavalyájáról ne emlékezzék meg többé.
fa4dh6fed 31,8
Nyisd meg a te szádat a mellett, a ki néma, és azoknak dolgában, a kik adattak veszedelemre.
fa4dh6fed 31,9
Nyisd meg a te szádat, ítélj igazságot; forgasd ügyét a szegénynek és a szűkölködőnek!
fa4dh6fed 31,10
Derék asszonyt kicsoda találhat? Mert ennek ára sokkal felülhaladja az igazgyöngyöket.
fa4dh6fed 31,11
Bízik ahhoz az ő férjének lelke, és annak marhája el nem fogy.
fa4dh6fed 31,12
Jóval illeti őt és nem gonosszal, az ő életének minden napjaiban.
fa4dh6fed 31,13
Keres gyapjat vagy lent, és megkészíti azokat kezeivel kedvvel.
fa4dh6fed 31,14
Hasonló a kereskedő hajókhoz, nagy messziről behozza az ő eledelét.
fa4dh6fed 31,15
Felkel még éjjel, eledelt ád az ő házának, és rendel ételt az ő szolgálóleányinak.
fa4dh6fed 31,16
Gondolkodik mező felől, és megveszi azt; az ő kezeinek munkájából szőlőt plántál.
fa4dh6fed 31,17
Az ő derekát felövezi erővel, és megerősíti karjait.
fa4dh6fed 31,18
Látja, hogy hasznos az ő munkálkodása; éjjel sem alszik el az ő világa.
fa4dh6fed 31,19
Kezeit veti a fonókerékre, és kezeivel fogja az orsót.
fa4dh6fed 31,20
Markát megnyitja a szegénynek, és kezeit nyújtja a szűkölködőnek.
fa4dh6fed 31,21
Nem félti az ő házanépét a hótól; mert egész házanépe karmazsinba öltözött.
fa4dh6fed 31,22
Szőnyegeket csinál magának; patyolat és bíbor az ő öltözete.
fa4dh6fed 31,23
Ismerik az ő férjét a kapukban, mikor ül a tartománynak véneivel.
fa4dh6fed 31,24
Gyolcsot sző, és eladja; és övet, melyet ád a kereskedőnek.
fa4dh6fed 31,25
Erő és ékesség az ő ruhája; és nevet a következő napnak.
fa4dh6fed 31,26
Az ő száját bölcsen nyitja meg, és kedves tanítás van nyelvén.
fa4dh6fed 31,27
Vigyáz a házanépe dolgára, és restségnek étkét nem eszi.
fa4dh6fed 31,28
Felkelnek az ő fiai, és boldognak mondják őt; az ő férje, és dicséri őt:
fa4dh6fed 31,29
Sok leány munkálkodott serénységgel; de te meghaladod mindazokat!
fa4dh6fed 31,30
Csalárd a kedvesség, és hiábavaló a szépség; a mely asszony féli az Urat, az szerez dicséretet magának!
fa4dh6fed 31,31
Adjatok ennek az ő keze munkájának gyümölcséből, és dicsérjék őt a kapukban az ő cselekedetei!
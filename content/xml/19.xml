<?xml version="1.0" encoding="utf-8"?>
<html>
	
<head>
		<title>Károli Biblia [Eszt.]</title>
	</head>
	
<body>
		<h1>
			ESZTER KÖNYVE
			<em>[Eszt.]</em>
		</h1>
		<p>
			<b>
				<a name="1,1">1,1</a>
			</b>
			Ahasvérus idejében történt (ez az Ahasvérus az, a ki uralkodott Indiától fogva Szerecsenországig százhuszonhét tartományon),
		</p>
		<p>
			<b>
				<a name="1,2">1,2</a>
			</b>
			Azokban a napokban, a mikor Ahasvérus király üle királyi székében, a mely Susán várában volt,
		</p>
		<p>
			<b>
				<a name="1,3">1,3</a>
			</b>
			Uralkodása harmadik évében lakomát szerze minden fejedelmének és szolgáinak: Persia és Média hatalmasai, főemberei és a tartományok fejedelmei előtte valának,
		</p>
		<p>
			<b>
				<a name="1,4">1,4</a>
			</b>
			Midőn mutogatá országa dicsőségének gazdagságát és az ő méltóságának fényes díszét sok napon át, száznyolczvan napig.
		</p>
		<p>
			<b>
				<a name="1,5">1,5</a>
			</b>
			És mikor elmultak ezek a napok, tőn a király az egész népnek, mely Susán várában találtaték, kicsinytől nagyig, hét napig tartó lakomát, a király palotája kertjének udvarán.
		</p>
		<p>
			<b>
				<a name="1,6">1,6</a>
			</b>
			Fehér gyapjú és kék bíbor szőnyegek valának megerősítve a fehér gyapjúból és bíborból való köteleken, ezüst karikákon és fehér márványból való oszlopokon. Aranyból és ezüstből való kerevetek voltak az alabástromból, fehér márványból, gyöngykőből és vörös márványból való padozaton.
		</p>
		<p>
			<b>
				<a name="1,7">1,7</a>
			</b>
			Ittak pedig arany poharakból és különb-különbféle poharakból, és királyi bor bőven vala, királyi módon.
		</p>
		<p>
			<b>
				<a name="1,8">1,8</a>
			</b>
			És az ivás, rendelet folytán, kényszer nélkül
			<em>történt;</em>
			mert így hagyta meg a király háza minden gondviselőjének, hogy kinek-kinek akarata szerint cselekedjenek.
		</p>
		<p>
			<b>
				<a name="1,9">1,9</a>
			</b>
			Vásti királyné is lakomát szerze a nőknek, a királyi házban, mely Ahasvérus királyé vala.
		</p>
		<p>
			<b>
				<a name="1,10">1,10</a>
			</b>
			Hetedik napon, mikor megvídámult a király szíve a bortól, mondá Méhumánnak, Biztának, Hárbonának, Bigtának és Abagtának, Zetárnak és Karkásnak, a hét udvarmesternek, a kik szolgálának Ahasvérus király előtt,
		</p>
		<p>
			<b>
				<a name="1,11">1,11</a>
			</b>
			Hogy hozzák el Vástit, a királynét a király elé, királyi koronával, hogy megmutassa a népeknek és fejedelmeknek az ő szépségét; mert szép arczú vala.
		</p>
		<p>
			<b>
				<a name="1,12">1,12</a>
			</b>
			De Vásti királyné nem akara menni a király szavára, mely vala az udvarmesterek által. Erre igen megharagudott a király, és az ő haragja felgerjede benne.
		</p>
		<p>
			<b>
				<a name="1,13">1,13</a>
			</b>
			És monda a király az időket mérő bölcseknek, (mert a királynak összes dolgai a jog- és törvénytudók elé
			<em>tartoznak.</em>
		</p>
		<p>
			<b>
				<a name="1,14">1,14</a>
			</b>
			Legközelebb valának pedig hozzá: Karséna, Sétár, Admata, Társis, Méres, Marséna, Mémukán, Persiának és Médiának hét
			<em>
				[
				<a href="15.html#7,14">Ezsdr. 7,14.</a>
				]
			</em>
			fejedelme, a kik láták a király arczát,
			<em>és</em>
			elől ülének az országban):
		</p>
		<p>
			<b>
				<a name="1,15">1,15</a>
			</b>
			Törvény szerint mit kellene cselekedni Vásti királynéval, mivelhogy nem teljesíté Ahasvérus királynak az udvarmesterek által üzent beszédét?
		</p>
		<p>
			<b>
				<a name="1,16">1,16</a>
			</b>
			Akkor monda Mémukán a király és a fejedelmek előtt: Nemcsak a király ellen vétkezett Vásti királyné; de valamennyi fejedelem és minden nép ellen, Ahasvérus király minden tartományában;
		</p>
		<p>
			<b>
				<a name="1,17">1,17</a>
			</b>
			Mert a királyné cselekedetének híre fut minden asszonyhoz, úgy, hogy megvetik férjeiket szemeik előtt, és azt mondják: Ahasvérus király megparancsolá, hogy Vásti királyné hozzá menjen, és nem ment.
		</p>
		<p>
			<b>
				<a name="1,18">1,18</a>
			</b>
			És e napon
			<em>ugyanazt</em>
			fogják mondani Persia és Média fejedelemasszonyai, a kik meghallják a királyné cselekedetét, a király minden fejedelmének, és lesz elég megvetés és harag.
		</p>
		<p>
			<b>
				<a name="1,19">1,19</a>
			</b>
			Ha azért a királynak tetszik, bocsásson ki királyi parancsot a maga részéről és irattassék a Persa-Méd törvények közé,
			<em>
				[
				<a href="#8,8">rész 8,8.</a>
				<a href="34.html#6,8">Dán. 6,8.12,15.</a>
				]
			</em>
			visszavonhatatlanul, hogy ne jőjjön többé Vásti Ahasvérus király színe elé, és hogy az ő királyságát adja a király másnak, a ki jobb ő nálánál.
		</p>
		<p>
			<b>
				<a name="1,20">1,20</a>
			</b>
			És hallják meg a király rendeletét, a melyet teend, egész országában, mert igen nagy az, hogy minden asszony adja meg a tiszteletet az ő férjének, a legnagyobbtól a legkisebbig.
		</p>
		<p>
			<b>
				<a name="1,21">1,21</a>
			</b>
			És tetszett a szó a királynak és a fejedelmeknek, és a király Mémukán beszéde szerint cselekedék.
		</p>
		<p>
			<b>
				<a name="1,22">1,22</a>
			</b>
			És leveleket külde a királynak minden tartományába, tartományról tartományra, annak saját írása szerint, és népről-népre, annak nyelve szerint, hogy legyen minden férfi úr az ő házában és beszéljen az ő népének nyelvén.
		</p>
		<p>
			<b>
				<a name="2,1">2,1</a>
			</b>
			Ezek után, a mint megszünt Ahasvérus király haragja, megemlékezék Vástiról, és arról a mit cselekedett, és arról a mit végeztek felőle.
		</p>
		<p>
			<b>
				<a name="2,2">2,2</a>
			</b>
			És mondának a király apródai, a kik néki szolgálának: Keressenek a királynak szép ábrázatú szűz leányokat.
		</p>
		<p>
			<b>
				<a name="2,3">2,3</a>
			</b>
			És rendeljen a király tiszteket országának minden tartományába, a kik gyűjtsenek össze minden szép ábrázatú szűz leányt Susán várába, az asszonyok házába, Hégainak, a király kamarásának, az asszonyok őrzőjének keze alá, és adjanak nékik szépítő szereket.
		</p>
		<p>
			<b>
				<a name="2,4">2,4</a>
			</b>
			És az a leány, a ki tetszik a király szemeinek, uralkodjék Vásti helyett. És tetszett a dolog a királynak, és úgy cselekedék.
		</p>
		<p>
			<b>
				<a name="2,5">2,5</a>
			</b>
			Vala egy zsidó férfiú Susán várában, a kinek neve Márdokeus, Jáirnak fia, a ki Simei fia, a ki Kis fia, Benjámin nemzetségéből,
		</p>
		<p>
			<b>
				<a name="2,6">2,6</a>
			</b>
			A ki Jeruzsálemből fogva vitetett el a száműzött néppel, a mely elvitetett Jekóniással,
			<em>
				[
				<a href="12.html#24,14">2 Kir. 24,14.15.</a>
				]
			</em>
			Júda királyával együtt, a kit rabságba vitt el Nabukodonozor, babilóniai király.
		</p>
		<p>
			<b>
				<a name="2,7">2,7</a>
			</b>
			És ez gondviselője volt Hadassának, azaz Eszternek az ő nagybátyja leányának; mert sem atyja, sem anyja nem volt, és a leány szép alakú és szép ábrázatú vala, s mikor meghalt az ő atyja és anyja, Márdokeus leánya gyanánt magához fogadá.
		</p>
		<p>
			<b>
				<a name="2,8">2,8</a>
			</b>
			Lőn pedig, mikor a király parancsa és rendelete kihirdettetett és sok leány gyűjtetett Susán várába, Hégai keze alá, akkor felvétetett Eszter is a király házába, Hégainak, az asszonyok őrének keze alá.
		</p>
		<p>
			<b>
				<a name="2,9">2,9</a>
			</b>
			És tetszett a leány az ő szemeinek és kegyébe fogadá, és siete néki szépítő szereket adni, és kiadni az ő részét és hét leányzót, a kit néki a király házából kelle kiszemelni, és vivé őt és az ő szolgálóleányait az asszonyok legjobb házába.
		</p>
		<p>
			<b>
				<a name="2,10">2,10</a>
			</b>
			Meg nem mondá Eszter az ő nemzetségét és származását; mert Márdokeus meghagyta néki, hogy meg ne mondja.
		</p>
		<p>
			<b>
				<a name="2,11">2,11</a>
			</b>
			Márdokeus pedig minden nap járt az asszonyok házának pitvara előtt, hogy tudakozódjék Eszter hogyléte felől, és hogy mi történik vele.
		</p>
		<p>
			<b>
				<a name="2,12">2,12</a>
			</b>
			Mikor pedig eljött az ideje minden leánynak, hogy bemenne Ahasvérus királyhoz, miután asszonyok törvénye szerint tizenkét hónapig bántak vele (mert ennyi időbe telik az ő szépítésök, hat hónapig mirtusolajjal és hat hónapig illatos szerekkel és asszonyi szépítő szerekkel):
		</p>
		<p>
			<b>
				<a name="2,13">2,13</a>
			</b>
			Akkor így ment a leány a királyhoz: Mindent, a mit kivánt, megadtak néki, hogy menjen azzal az asszonyok házából a király házáig;
		</p>
		<p>
			<b>
				<a name="2,14">2,14</a>
			</b>
			Este bement és reggel visszatért az asszonyok második házába, Sahásgáznak, a király udvarmesterének, a hálótársak őrzőjének kezei alá; nem jött többé a királyhoz, csak ha kivánta őt a király, és nevén hívták.
		</p>
		<p>
			<b>
				<a name="2,15">2,15</a>
			</b>
			Mikor azért eljött az ideje Eszternek, a Márdokeus nagybátyja, Abihail leányának, a kit leánya gyanánt fogadott, hogy bemenne a királyhoz, nem kivánt mást, mint a mit Hégai, a király udvarmestere, az asszonyok őrzője mondott néki, és kedves vala Eszter mindenki szemei előtt, a ki őt látá.
		</p>
		<p>
			<b>
				<a name="2,16">2,16</a>
			</b>
			És felviteték Eszter Ahasvérus királyhoz, az ő királyi házába, a tizedik hónapban, ez a Tébet hónapja, országlásának hetedik évében.
		</p>
		<p>
			<b>
				<a name="2,17">2,17</a>
			</b>
			És a király Esztert minden asszonynál inkább szereté, és minden leánynál nagyobb kedvet és kegyelmet nyert ő előtte, és tette a királyi koronát az ő fejére, és királynévá tette Vásti helyett.
		</p>
		<p>
			<b>
				<a name="2,18">2,18</a>
			</b>
			És nagy lakomát adott a király minden ő fejedelmének és szolgáinak, az Eszter lakomáját, és a tartományoknak nyugalmat adott, és ajándékokat osztogata király módjára.
		</p>
		<p>
			<b>
				<a name="2,19">2,19</a>
			</b>
			És mikor összegyűjték a szűzeket másodszor, Márdokeus üle a király kapujában.
		</p>
		<p>
			<b>
				<a name="2,20">2,20</a>
			</b>
			És Eszter nem mondá meg sem származását, sem nemzetségét, miképen megparancsolá néki Márdokeus; mert Márdokeus szavát Eszter úgy fogadá, mint mikor gyámja volt.
		</p>
		<p>
			<b>
				<a name="2,21">2,21</a>
			</b>
			Azokban a napokban pedig, mikor Márdokeus üle a király kapujában, megharagudott Bigtán és Téres, a király két udvarmestere, a kapu őrei, és azon voltak, hogy rávetik kezeiket Ahasvérus királyra.
		</p>
		<p>
			<b>
				<a name="2,22">2,22</a>
			</b>
			Tudtára esett e dolog Márdokeusnak, és megmondá Eszter királynénak, és Eszter elmondá a királynak Márdokeus nevében.
		</p>
		<p>
			<b>
				<a name="2,23">2,23</a>
			</b>
			És megvizsgálták a dolgot és úgy találták, és mind a kettőt fára akasztották. És megírattaték a krónikák könyvébe a király előtt.
		</p>
		<p>
			<b>
				<a name="3,1">3,1</a>
			</b>
			Ezek után nagy méltóságra emelé Ahasvérus király Hámánt, a Hammedáta fiát, az Agágibelit, és felmagasztalá őt, és feljebb helyezteté székét minden fejedelménél, a kik vele valának.
		</p>
		<p>
			<b>
				<a name="3,2">3,2</a>
			</b>
			És a király minden szolgái, a kik a király kapujában valának, térdet hajtottak és leborultak Hámán előtt; mert úgy parancsolta meg nékik a király; de Márdokeus nem hajtott térdet és nem borult le.
		</p>
		<p>
			<b>
				<a name="3,3">3,3</a>
			</b>
			Mondának azért a király szolgái, a kik a király kapujában valának, Márdokeusnak: Miért szeged meg a király parancsát?
		</p>
		<p>
			<b>
				<a name="3,4">3,4</a>
			</b>
			Lőn pedig, mikor így szólnának néki minden nap és nem hallgata rájok, feljelenték Hámánnak, hogy lássák, megállnak-é Márdokeus dolgai, mert azt jelenté nékik, hogy ő zsidó.
		</p>
		<p>
			<b>
				<a name="3,5">3,5</a>
			</b>
			És látván Hámán, hogy Márdokeus térdet nem hajt és nem borul le előtte, megtelék Hámán haraggal.
		</p>
		<p>
			<b>
				<a name="3,6">3,6</a>
			</b>
			De kevés volt előtte, hogy csakis Márdokeusra magára vesse rá kezét, (mert megmondták néki Márdokeus nemzetségét) azért igyekezett Hámán elveszteni minden zsidót, a ki Ahasvérus egész országában vala, a Márdokeus nemzetét.
		</p>
		<p>
			<b>
				<a name="3,7">3,7</a>
			</b>
			Az első hónapban, ez Nisán hónapja, Ahasvérus királyságának tizenkettedik évében, Púrt,
			<em>
				[
				<a href="#9,24">rész 9,24.</a>
				]
			</em>
			azaz sorsot vetének Hámán előtt napról-napra és hónapról-hónapra a tizenkettedikig, s ez Adár hónapja.
		</p>
		<p>
			<b>
				<a name="3,8">3,8</a>
			</b>
			És monda Hámán Ahasvérus királynak: Van egy nép, elszórva és elkülönítve a népek között, országod minden tartományában, és az ő törvényei különböznek minden nemzetségtől, és a király törvényeit nem teljesíti; a királynak bizony nem illik úgy hagyni őket.
		</p>
		<p>
			<b>
				<a name="3,9">3,9</a>
			</b>
			Ha a királynak tetszik, írja meg, hogy ők elvesztessenek, és én tízezer tálentom ezüstöt mérek a hivatalnokok kezeibe, hogy a király kincstárába vigyék.
		</p>
		<p>
			<b>
				<a name="3,10">3,10</a>
			</b>
			Akkor lehúzá a király az ő gyűrűjét a maga kezéről,
			<em>
				[
				<a href="01.html#41,42">1 Móz. 41,42.43.</a>
				]
			</em>
			és adá azt az Agágibeli Hámánnak, Hammedáta fiának, a zsidók ellenségének.
		</p>
		<p>
			<b>
				<a name="3,11">3,11</a>
			</b>
			És monda a király Hámánnak: Az ezüst tied legyen s a nép is, hogy azt cselekedjed vele, a mi néked tetszik.
		</p>
		<p>
			<b>
				<a name="3,12">3,12</a>
			</b>
			Előhivatának azért a király irnokai az első hónap tizenharmadik napján, és megiraték minden úgy, a miként Hámán parancsolá, a király fejedelmeinek és a kormányzóknak, a kik az egyes tartományokban valának, és minden egyes nép fejeinek; minden tartománynak annak írása szerint, és minden egyes népnek az ő nyelve szerint, Ahasvérus király nevében iratott és megpecsételtetett a király
			<em>
				[
				<a href="#3,10">vers 10.</a>
				]
			</em>
			gyűrűjével.
		</p>
		<p>
			<b>
				<a name="3,13">3,13</a>
			</b>
			És elküldettek a levelek futárok által a király minden tartományába, hogy kipusztítsák, megöljék és megsemmisítsék mind a zsidókat, ifjútól a vénig, gyermekeket és asszonyokat egy napon, tizenharmadik napján a tizenkettedik hónapnak, (ez Adár hónapja) és hogy javaikat elragadják.
		</p>
		<p>
			<b>
				<a name="3,14">3,14</a>
			</b>
			Az írásnak mássa, hogy tétessék törvény minden egyes tartományban, meghirdettetett minden népnek, hogy legyenek készen
			<em>
				[
				<a href="#3,13">vers 13.</a>
				]
			</em>
			azon a napon.
		</p>
		<p>
			<b>
				<a name="3,15">3,15</a>
			</b>
			A futárok kimenének gyorsan a király parancsával. És a törvény Susán várában is kiadatott; a király pedig és Hámán leültek, hogy igyanak; de Susán városa felháborodott.
		</p>
		<p>
			<b>
				<a name="4,1">4,1</a>
			</b>
			Márdokeus pedig megtudta mindazt, a mi történt; és Márdokeus megszaggatá ruháit, zsákba és hamuba öltözék, és a város közepére méne
			<em>és</em>
			kiálta nagy és keserves kiáltással.
		</p>
		<p>
			<b>
				<a name="4,2">4,2</a>
			</b>
			És eljött a királynak kapuja elé; mert nem volt szabad bemenni a király kapuján zsákruhában.
		</p>
		<p>
			<b>
				<a name="4,3">4,3</a>
			</b>
			És minden egyes tartományban, azon helyen, a hová a király parancsa és törvénye eljutott, nagy gyásza volt a zsidóknak, bőjt és siralom és jajgatás; zsák és hamu vala terítve sokak alá.
		</p>
		<p>
			<b>
				<a name="4,4">4,4</a>
			</b>
			Eljöttek azért Eszternek leányai és udvarmesterei és megmondák néki, és megszomorodék a királyasszony nagyon, és külde ruhákat, hogy felöltöztetnék Márdokeust, és hogy vesse le a zsákot magáról; de nem fogadá el.
		</p>
		<p>
			<b>
				<a name="4,5">4,5</a>
			</b>
			Akkor előhivatá Eszter Hatákot, a király udvarmesterei közül a ki az ő szolgálatára volt rendelve, és kiküldé őt Márdokeushoz, hogy megtudja, mi az és miért van az?
		</p>
		<p>
			<b>
				<a name="4,6">4,6</a>
			</b>
			Kiméne tehát Haták Márdokeushoz a város utczájára, mely a király kapuja előtt vala.
		</p>
		<p>
			<b>
				<a name="4,7">4,7</a>
			</b>
			És elmondá néki Márdokeus mindazt, a mi érte őt, és az ezüst összegét, a melyet Hámán mondott, hogy juttat a király kincséhez a zsidókért, hogy elvesztessenek.
		</p>
		<p>
			<b>
				<a name="4,8">4,8</a>
			</b>
			És az írott rendeletnek mássát is, a melyet Susánban adtak ki eltöröltetésökre, átadá néki, hogy mutassa meg Eszternek, és jelentse és hagyja meg néki, hogy menjen a királyhoz, könyörögni néki és esedezni előtte az ő nemzetségéért.
		</p>
		<p>
			<b>
				<a name="4,9">4,9</a>
			</b>
			Elméne azért Haták, és elmondá Eszternek Márdokeus szavait.
		</p>
		<p>
			<b>
				<a name="4,10">4,10</a>
			</b>
			És monda Eszter Hatáknak, és meghagyá néki, hogy
			<em>tudassa</em>
			Márdokeussal:
		</p>
		<p>
			<b>
				<a name="4,11">4,11</a>
			</b>
			A király minden szolgája és a király tartományainak népe tudja, hogy minden férfinak és asszonynak, a ki bemegy a királyhoz a belső udvarba hivatlanul, egy a törvénye, hogy megölettessék, kivévén, a kire a király
			<em>
				[
				<a href="#5,2">rész 5,2.8,4.</a>
				]
			</em>
			aranypálczáját kinyujtja, az él; én pedig nem hívattam, hogy a királyhoz bemenjek, már harmincz napja.
		</p>
		<p>
			<b>
				<a name="4,12">4,12</a>
			</b>
			És megmondák Márdokeusnak Eszter szavait.
		</p>
		<p>
			<b>
				<a name="4,13">4,13</a>
			</b>
			És monda Márdokeus visszaüzenve Eszternek: Ne gondold magadban, hogy te a király házában megmenekülhetsz a többi zsidó közül.
		</p>
		<p>
			<b>
				<a name="4,14">4,14</a>
			</b>
			Mert ha e mostani időben te hallgatsz, másunnan lészen könnyebbségök és szabadulások a zsidóknak; te pedig és atyád háza elvesztek. És ki tudja, talán e mostani időért jutottál királyságra?
		</p>
		<p>
			<b>
				<a name="4,15">4,15</a>
			</b>
			És monda Eszter visszaüzenve Márdokeusnak:
		</p>
		<p>
			<b>
				<a name="4,16">4,16</a>
			</b>
			Menj el és gyűjts egybe minden zsidót, a ki Susánban találtatik, és bőjtöljetek érettem és ne egyetek és ne igyatok három napig se éjjel se nappal, én is és leányaim így bőjtölünk és ekképen megyek be a királyhoz, noha törvény ellenére; ha azután elveszek, hát elveszek.
		</p>
		<p>
			<b>
				<a name="4,17">4,17</a>
			</b>
			Elméne azért Márdokeus, és úgy cselekedett mindent, a mint néki Eszter parancsolá.
		</p>
		<p>
			<b>
				<a name="5,1">5,1</a>
			</b>
			Történt pedig harmadnapon, hogy Eszter felöltözött királyiasan, és megállt a király házának belső udvarában, a király háza ellenében, és a király üle királyiszékében, a királyi házban, a ház ajtajának átellenében.
		</p>
		<p>
			<b>
				<a name="5,2">5,2</a>
			</b>
			És lőn, a mint meglátá a király Eszter királynét, hogy áll az udvarban, kegyet talála szemei előtt, és kinyujtá a király Eszterre az arany pálczát, a mely kezében vala, akkor oda méne Eszter, és megilleté az arany pálcza végét.
		</p>
		<p>
			<b>
				<a name="5,3">5,3</a>
			</b>
			És monda néki a király: Mi
			<em>kell</em>
			néked Eszter királyné? És mi a kérésed? Ha az ország fele is,
			<em>
				[
				<a href="48.html#6,23">Márk. 6,23.</a>
				]
			</em>
			megadatik néked.
		</p>
		<p>
			<b>
				<a name="5,4">5,4</a>
			</b>
			És felele Eszter: Ha a királynak tetszik, jőjjön a király és Hámán ma a lakomára, melyet néki készítettem.
		</p>
		<p>
			<b>
				<a name="5,5">5,5</a>
			</b>
			És monda a király: Gyorsan elő Hámánt, hogy teljesítse Eszter kívánságát. És elment a király és Hámán a lakomára, a melyet Eszter készített vala.
		</p>
		<p>
			<b>
				<a name="5,6">5,6</a>
			</b>
			Monda pedig a király Eszternek borivás közben: Mi a te kivánságod? Megadatik néked. És mi a te kérésed? Ha az ország fele is, meglészen!
		</p>
		<p>
			<b>
				<a name="5,7">5,7</a>
			</b>
			És felele Eszter, és monda: Az én kivánságom és kérésem ez:
		</p>
		<p>
			<b>
				<a name="5,8">5,8</a>
			</b>
			Ha kegyet találtam a király szemei előtt, és ha a királynak tetszik megadni kivánságomat és teljesíteni kérésemet: jőjjön el a király és Hámán a lakomára, a melyet készítek nékik, és holnap a király beszéde szerint cselekszem.
		</p>
		<p>
			<b>
				<a name="5,9">5,9</a>
			</b>
			És kiment Hámán azon a napon vígan és jó kedvvel. De a mint meglátá Hámán Márdokeust a király kapujában, és ez fel nem kelt és nem mozdult meg előtte, megtelék Hámán haraggal Márdokeus ellen.
		</p>
		<p>
			<b>
				<a name="5,10">5,10</a>
			</b>
			De megtartóztatá magát Hámán, és haza ment, és elküldvén, magához hivatá barátait és Zérest, az ő feleségét.
		</p>
		<p>
			<b>
				<a name="5,11">5,11</a>
			</b>
			És elbeszélé nékik Hámán gazdagságának dicsőségét, fiainak sokaságát és mindazt, a mivel felmagasztalta őt a király, és hogy feljebb emelte őt a fejedelmeknél és a király szolgáinál;
		</p>
		<p>
			<b>
				<a name="5,12">5,12</a>
			</b>
			És monda Hámán: Nem is hívott Eszter királyné mást a királylyal a lakomára, a melyet készített, hanem csak engem, és még holnapra is meghivattattam hozzá a királylyal.
		</p>
		<p>
			<b>
				<a name="5,13">5,13</a>
			</b>
			De mindez semmit sem ér nékem, valamíg látom a zsidó Márdokeust ülni a király kapujában.
		</p>
		<p>
			<b>
				<a name="5,14">5,14</a>
			</b>
			És monda néki Zéres, az ő felesége és minden barátja: Csináljanak ötven könyöknyi magas
			<em>
				[
				<a href="#7,9">rész 7,9.9,14.</a>
				]
			</em>
			fát, és reggel mondd meg a királynak, hogy Márdokeust akaszszák reá, és akkor menj a királylyal a lakomára vígan. És tetszett a dolog Hámánnak, és megcsináltatta a fát.
		</p>
		<p>
			<b>
				<a name="6,1">6,1</a>
			</b>
			Azon éjjel kerülte az álom a királyt, és megparancsolá, hogy hozzák elő a történetek emlékkönyvét, és ezek olvastattak a király előtt.
		</p>
		<p>
			<b>
				<a name="6,2">6,2</a>
			</b>
			És írva találák, a mint Márdokeus feljelenté
			<em>
				[
				<a href="#2,21">rész 2,21-23.</a>
				]
			</em>
			Bigtánát és Térest, a király két udvarmesterét, a küszöb őrzőit, a kik azon voltak, hogy rávetik kezöket Ahasvérus királyra.
		</p>
		<p>
			<b>
				<a name="6,3">6,3</a>
			</b>
			És monda a király: Micsoda tisztességet és méltóságot adtak azért Márdokeusnak? És felelének a király apródjai, az ő szolgái: Semmit sem juttattak néki
			<em>azért.</em>
		</p>
		<p>
			<b>
				<a name="6,4">6,4</a>
			</b>
			Akkor monda a király: Ki van az udvarban? (Mert Hámán jöve a királyi ház külső udvarába, hogy megmondja a királynak, hogy akasztassa fel Márdokeust a
			<em>
				[
				<a href="#5,14">rész 5,14.</a>
				]
			</em>
			fára, a melyet készittetett néki.)
		</p>
		<p>
			<b>
				<a name="6,5">6,5</a>
			</b>
			És felelének néki a király apródjai: Ímé Hámán áll az udvarban. És mondja a király: Jőjjön be!
		</p>
		<p>
			<b>
				<a name="6,6">6,6</a>
			</b>
			És beméne Hámán, és monda néki a király: Mit kell cselekedni azzal a férfiúval, a kinek a király tisztességet kiván? (Hámán pedig gondolá az ő szívében: Kinek akarna a király nagyobb tisztességet tenni, mint én nékem?)
		</p>
		<p>
			<b>
				<a name="6,7">6,7</a>
			</b>
			És monda Hámán a királynak: A férfiúnak, a kinek a király tisztességet kiván,
		</p>
		<p>
			<b>
				<a name="6,8">6,8</a>
			</b>
			Hozzanak királyi ruhát,
			<em>
				[
				<a href="34.html#5,16">Dán. 5,16.29.</a>
				]
			</em>
			a melyben a király jár, és lovat, a melyen a király szokott ülni
			<em>
				[
				<a href="11.html#1,3">1 Kir. 1,3.3.</a>
				]
			</em>
			és a melynek fejére királyi koronát szoktak tenni.
		</p>
		<p>
			<b>
				<a name="6,9">6,9</a>
			</b>
			És adják azt a ruhát és lovat a király egyik legelső fejedelmének a kezébe, és öltöztessék fel azt a férfiút, a kinek a király tisztességet kiván, és hordozzák őt a lovon a város utczáin, és kiáltsák előtte:
			<em>
				[
				<a href="01.html#41,42">1 Móz. 41,42.43.</a>
				]
			</em>
			Így cselekesznek a férfiúval, a kinek a király tisztességet kiván.
		</p>
		<p>
			<b>
				<a name="6,10">6,10</a>
			</b>
			Akkor monda a király Hámánnak: Siess, hozd elő azt a ruhát és azt a lovat, a mint mondád,
			<em>
				[
				<a href="#6,8">vers 8.</a>
				]
			</em>
			és cselekedjél úgy a zsidó Márdokeussal, a ki a király kapujában ül, és semmit el ne hagyj mindabból, a mit szóltál.
		</p>
		<p>
			<b>
				<a name="6,11">6,11</a>
			</b>
			Előhozá azért Hámán a ruhát és a lovat, és felöltözteté
			<em>
				[
				<a href="#6,4">vers 4.</a>
				]
			</em>
			Márdokeust, és lovon hordozá őt a város utczáján, és kiáltá előtte: Így cselekesznek a férfiúval, a kinek a király tisztességet kiván.
		</p>
		<p>
			<b>
				<a name="6,12">6,12</a>
			</b>
			És Márdokeus megtére a király kapujához. Hámán pedig siete házába, búsulva és fejét betakarva.
		</p>
		<p>
			<b>
				<a name="6,13">6,13</a>
			</b>
			És elbeszélé Hámán Zéresnek, az ő feleségének és minden barátjának mindazt, a mi vele történt. És mondának néki az ő bölcsei és Zéres, az ő felesége: Ha Márdokeus, a ki előtt kezdtél hanyatlani, a zsidók magvából való: nem bírsz vele,
			<em>
				[
				<a href="#7,9">rész 7,9.10.</a>
				]
			</em>
			hanem bizony elesel előtte.
		</p>
		<p>
			<b>
				<a name="6,14">6,14</a>
			</b>
			És a míg így beszélének vele, eljövének a király udvarmesterei, és siettek Hámánt a lakomára vinni, a
			<em>
				[
				<a href="#5,8">rész 5,8.12.</a>
				]
			</em>
			melyet készített vala Eszter.
		</p>
		<p>
			<b>
				<a name="7,1">7,1</a>
			</b>
			És elméne a király és Hámán a lakomára, Eszter királynéhoz.
		</p>
		<p>
			<b>
				<a name="7,2">7,2</a>
			</b>
			És monda
			<em>
				[
				<a href="#5,6">rész 5,6.</a>
				]
			</em>
			a király Eszternek másodnapon is, borivás közben: Mi a te kivánságod Eszter királyné? Megadatik. És micsoda a te kérésed? Ha az országnak fele is, meglészen.
		</p>
		<p>
			<b>
				<a name="7,3">7,3</a>
			</b>
			És felele Eszter királyné, és monda: Ha kegyet találtam szemeid előtt, oh király! és ha a királynak tetszik, add meg nékem életemet kivánságomra, és nemzetségemet kérésemre.
		</p>
		<p>
			<b>
				<a name="7,4">7,4</a>
			</b>
			Mert eladattunk, én és az én nemzetségem, hogy kipusztítsanak, megöljenek és megsemmisítsenek minket; ha csak szolgákul, vagy szolgálókul adattunk volna el, akkor hallgatnék, jóllehet az ellenség nem adna kárpótlást a király veszteségéért.
		</p>
		<p>
			<b>
				<a name="7,5">7,5</a>
			</b>
			És szóla Ahasvérus király, és monda Eszternek, a királynénak: Ki az és hol van az, a kit az ő szíve erre vitt, hogy azt cselekedné?
		</p>
		<p>
			<b>
				<a name="7,6">7,6</a>
			</b>
			És monda Eszter: Az ellenség és gyűlölő, ez a gonosz
			<em>
				[
				<a href="#5,4">rész 5,4.8.</a>
				]
			</em>
			Hámán! Akkor Hámán megrettene a király és királyné előtt.
		</p>
		<p>
			<b>
				<a name="7,7">7,7</a>
			</b>
			A király pedig felkele haragjában a borivástól
			<em>és méne</em>
			a palotakertbe; Hámán pedig ott maradt, hogy életéért könyörögjön Eszter királynénál; mert látta, hogy a király részéről elvégeztetett az ő veszte.
		</p>
		<p>
			<b>
				<a name="7,8">7,8</a>
			</b>
			És mikor a király visszatért a palota kertjéből a borivás házába, Hámán a kerevetre esék, a melyen Eszter vala. Akkor monda a király: Erőszakot is akar elkövetni a királynén én nálam a házban?! A mint e szó kijött a király szájából, Hámán arczát befedék.
		</p>
		<p>
			<b>
				<a name="7,9">7,9</a>
			</b>
			És monda Harbona, az udvarmesterek egyike a király előtt: Ímé a fa
			<em>
				[
				<a href="#5,14">rész 5,14.6,4.</a>
				]
			</em>
			is, a melyet készített Hámán Márdokeusnak, a ki a király javára
			<em>
				[
				<a href="#2,22">rész 2,22.23.</a>
				]
			</em>
			szólott vala, ott áll Hámán házában, ötven könyöknyi magas. És monda a király: Akasszátok őt
			<em>
				[
				<a href="#6,13">rész 6,13.</a>
				]
			</em>
			magát reá!
		</p>
		<p>
			<b>
				<a name="7,10">7,10</a>
			</b>
			Felakaszták azért Hámánt a fára, a melyet készített Márdokeusnak, és megszünék a király haragja.
		</p>
		<p>
			<b>
				<a name="8,1">8,1</a>
			</b>
			Azon a napon adá Ahasvérus király Eszter királynénak Hámánnak, a zsidók ellenségének házát, és Márdokeus beméne a király elébe, mert elmondotta
			<em>
				[
				<a href="#2,7">rész 2,7.</a>
				]
			</em>
			Eszter, micsodája ő néki.
		</p>
		<p>
			<b>
				<a name="8,2">8,2</a>
			</b>
			Lehúzá azért a király az ő gyűrűjét, a melyet Hámántól elvett,
			<em>
				[
				<a href="#3,10">rész 3,10.</a>
				]
			</em>
			és adá azt Márdokeusnak. Eszter pedig Márdokeust tette Hámán házának fejévé.
		</p>
		<p>
			<b>
				<a name="8,3">8,3</a>
			</b>
			És tovább szóla Eszter a király előtt, és leborult annak lábaihoz és sírt és könyörgött, hogy semmisítse meg az agági Hámán gonoszságát
			<em>
				[
				<a href="#3,9">rész 3,9-15.</a>
				]
			</em>
			és tervét, a melyet kigondolt a zsidók ellen.
		</p>
		<p>
			<b>
				<a name="8,4">8,4</a>
			</b>
			És a király kinyujtá Eszterre az arany pálczát, és Eszter felkelt és megálla a király előtt,
		</p>
		<p>
			<b>
				<a name="8,5">8,5</a>
			</b>
			És monda: Ha a királynak tetszik, és ha kegyet találtam ő előtte, és ha helyes a dolog a király előtt, és én kedves vagyok szemei előtt: írassék meg, hogy vonassanak vissza az agági Hámánnak, Hammedáta fiának tervéről szóló levelek, a melyeket írt, hogy elveszessék a zsidókat, a kik a király minden tartományában vannak.
		</p>
		<p>
			<b>
				<a name="8,6">8,6</a>
			</b>
			Mert hogyan tudnám nézni azt a nyomorúságot, mely érné az én nemzetségemet, és hogyan tudnám nézni az én atyámfiainak veszedelmét?
		</p>
		<p>
			<b>
				<a name="8,7">8,7</a>
			</b>
			Monda pedig Ahasvérus király Eszter királynénak és a zsidó Márdokeusnak: Ímé
			<em>
				[
				<a href="#8,1">vers 1.</a>
				]
			</em>
			Hámán házát Eszternek adtam, és őt
			<em>
				[
				<a href="#7,10">rész 7,10.</a>
				]
			</em>
			felakasztották a fára azért, mert a zsidókra bocsátotta kezét.
		</p>
		<p>
			<b>
				<a name="8,8">8,8</a>
			</b>
			Ti pedig írjatok a zsidóknak, a mint tetszik néktek a király nevében és pecsételjétek meg a király gyűrűjével; mert az
			<em>
				[
				<a href="#8,2">vers 2.</a>
				]
			</em>
			írás, a mely a király nevében van írva és a királynak gyűrűjével van megpecsételve,
			<em>
				[
				<a href="#1,19">rész 1,19.</a>
				]
			</em>
			vissza nem vonható.
		</p>
		<p>
			<b>
				<a name="8,9">8,9</a>
			</b>
			Hivattatának azért a király irnokai azonnal, a harmadik
			<em>
				[
				<a href="#3,12">rész 3,12.</a>
				]
			</em>
			hónapban (ez a Siván hónap), annak huszonharmadik napján, és megírák úgy, a miként Márdokeus parancsolá a zsidóknak és a fejedelmeknek, a kormányzóknak és a tartományok fejeinek, Indiától fogva Szerecsenországig
			<em>
				[
				<a href="#1,1">rész 1,1.</a>
				]
			</em>
			százhuszonhét tartományba; minden tartománynak annak írása szerint, és minden nemzetségnek az ő nyelvén, és a zsidóknak az ő írások és az ő nyelvök szerint.
		</p>
		<p>
			<b>
				<a name="8,10">8,10</a>
			</b>
			És megírá Ahasvérus király nevében, és megpecsételé a király gyűrűjével. És külde leveleket lovas futárok által, a kik lovagolnak a királyi ménes gyors paripáin,
		</p>
		<p>
			<b>
				<a name="8,11">8,11</a>
			</b>
			Hogy megengedte a király a zsidóknak, a kik bármely városban vannak, hogy egybegyűljenek és keljenek fel életökért, és hogy kipusztítsák, megöljék és megsemmisítsék minden népnek és tartománynak seregét, a mely őket nyomorgatja, kicsinyeket és nőket, és hogy javaikat elragadják.
		</p>
		<p>
			<b>
				<a name="8,12">8,12</a>
			</b>
			Egy napon, Ahasvérus királynak minden tartományában, tizenharmadik napján a tizenkettedik
			<em>
				[
				<a href="#3,13">rész 3,13.</a>
				]
			</em>
			hónapnak (ez Adár hónapja).
		</p>
		<p>
			<b>
				<a name="8,13">8,13</a>
			</b>
			Az írásnak mássa, hogy adassék törvény minden egyes tartományban, meghirdettetett minden népnek, hogy a zsidók készen legyenek azon a napon, hogy megbosszulják magokat ellenségeiken.
		</p>
		<p>
			<b>
				<a name="8,14">8,14</a>
			</b>
			A futárok a királyi gyors paripákon kimenének sietve és sürgősen a király parancsolata szerint; és kiadatott a törvény Susán várában is.
		</p>
		<p>
			<b>
				<a name="8,15">8,15</a>
			</b>
			Márdokeus pedig kiméne a király elől kék bíbor és fehér királyi
			<em>
				[
				<a href="#8,1">vers 1.2.</a>
				<a href="#6,8">rész 6,8-10.</a>
				]
			</em>
			ruhában, és nagy arany koronával, és bíborbársony palástban, és Susán városa vígada és örvendeze.
		</p>
		<p>
			<b>
				<a name="8,16">8,16</a>
			</b>
			A zsidóknak világosság támada, öröm, vigasság és tisztesség.
		</p>
		<p>
			<b>
				<a name="8,17">8,17</a>
			</b>
			És minden tartományban és minden városban, a hová a király szava és rendelete eljuta, öröme és vigalma lőn a zsidóknak, lakoma és ünnep,
			<em>
				[
				<a href="#9,22">rész 9,22.23.</a>
				]
			</em>
			és sokan a föld népei közül zsidókká lettek; mert a zsidóktól való
			<em>
				[
				<a href="#6,13">rész 6,13.</a>
				]
			</em>
			félelem szállta meg őket.
		</p>
		<p>
			<b>
				<a name="9,1">9,1</a>
			</b>
			A tizenkettedik hónapban azért (ez az Adár hónap), annak tizenharmadik napján, a mikor eljött
			<em>az ideje</em>
			a király szavának és végzésének, hogy akkor teljesíttessék, azon a napon,
			<em>
				[
				<a href="#3,13">rész 3,13.8,12.</a>
				]
			</em>
			a melyen a zsidók ellenségei remélték, hogy hatalmat vesznek rajtok, ellenkezőleg fordult; mert magok a zsidók vőnek hatalmat azokon, a kik őket gyűlölék.
		</p>
		<p>
			<b>
				<a name="9,2">9,2</a>
			</b>
			Egybegyűlének a zsidók városaikban, Ahasvérus király minden tartományában, hogy rávessék kezöket azokra, a kik
			<em>
				[
				<a href="#8,11">rész 8,11.</a>
				]
			</em>
			vesztöket keresték, és senki sem állhatott meg előttük; mert miattok való félelem szállott minden népre.
		</p>
		<p>
			<b>
				<a name="9,3">9,3</a>
			</b>
			És a tartományok minden feje, fejedelmek, kormányzók és a király hivatalnokai magasztalták a zsidókat;
			<em>
				[
				<a href="#6,13">rész 6,13.8,15.</a>
				]
			</em>
			mert a Márdokeustól való félelem szállott rájok.
		</p>
		<p>
			<b>
				<a name="9,4">9,4</a>
			</b>
			Mert nagy volt Márdokeus a király házában, és híre elment minden tartományba; mert ez a férfiú, Márdokeus, emelkedett és nagyobbodott.
		</p>
		<p>
			<b>
				<a name="9,5">9,5</a>
			</b>
			És leverték a zsidók minden ellenségeiket fegyverrel, megölvén és megsemmisítvén azokat, és akaratok szerint cselekedének gyűlölőikkel.
		</p>
		<p>
			<b>
				<a name="9,6">9,6</a>
			</b>
			És Susán várában megölének és megsemmisítének a zsidók ötszáz férfiút.
		</p>
		<p>
			<b>
				<a name="9,7">9,7</a>
			</b>
			Parsandátát, Dalpont és Aspatát.
		</p>
		<p>
			<b>
				<a name="9,8">9,8</a>
			</b>
			Porátát, Adáliát és Aridátát.
		</p>
		<p>
			<b>
				<a name="9,9">9,9</a>
			</b>
			Parmástát, Arisait, Aridait és Vajzátát.
		</p>
		<p>
			<b>
				<a name="9,10">9,10</a>
			</b>
			Tíz fiát Hámánnak, Hammedáta fiának, a zsidók ellenségének megölték; de
			<em>
				[
				<a href="#5,11">rész 5,11.</a>
				]
			</em>
			zsákmányra nem tették rá kezöket.
		</p>
		<p>
			<b>
				<a name="9,11">9,11</a>
			</b>
			Azon a napon megtudá a király a Susán várában megöletteknek számát.
		</p>
		<p>
			<b>
				<a name="9,12">9,12</a>
			</b>
			És monda a király Eszter királynénak: Susán várában megöltek a zsidók és megsemmisítettek ötszáz férfiút és Hámán tíz fiát; a király többi tartományaiban mit cselekesznek? Mi a kivánságod? és megadatik néked. És mi még a te kérésed? és meglészen.
		</p>
		<p>
			<b>
				<a name="9,13">9,13</a>
			</b>
			És monda Eszter: Ha a királynak tetszik, engedje meg holnap is a zsidóknak, a kik Susánban laknak, hogy cselekedjenek a mai parancsolat szerint, és Hámán tíz fiát
			<em>
				[
				<a href="#6,14">rész 6,14.7,9-10.</a>
				]
			</em>
			akaszszák fel a fára.
		</p>
		<p>
			<b>
				<a name="9,14">9,14</a>
			</b>
			És szóla a király, hogy úgy tegyenek. És kiadaték a parancs Susánban, és Hámán tíz fiát felakasztották.
		</p>
		<p>
			<b>
				<a name="9,15">9,15</a>
			</b>
			És összegyűltek a zsidók, a kik Susánban valának, Adár havának tizennegyedik napján is, és megölének Susánban háromszáz férfiút; de zsákmányra nem tették rá kezöket.
		</p>
		<p>
			<b>
				<a name="9,16">9,16</a>
			</b>
			És a többi zsidók is, a kik a király tartományaiban voltak, összegyűlének és feltámadtak életökért, és békében maradtak ellenségeiktől; megölének pedig gyűlölőikből hetvenötezeret; de zsákmányra
			<em>
				[
				<a href="#3,13">rész 3,13.</a>
				]
			</em>
			nem tették rá kezöket.
		</p>
		<p>
			<b>
				<a name="9,17">9,17</a>
			</b>
			<em>Történt ez</em>
			az Adár hónapjának tizenharmadik napján, és megnyugovának a tizennegyedik napon, és tették azt vigalom és öröm napjává.
		</p>
		<p>
			<b>
				<a name="9,18">9,18</a>
			</b>
			De a zsidók, a kik Susánban valának, egybegyűlének azon
			<em>hónap</em>
			tizenharmadik és tizennegyedik napján, és megnyugovának azon
			<em>hónap</em>
			tizenötödik napján, és azt tették
			<em>
				[
				<a href="#9,19">vers 19.</a>
				]
			</em>
			vigalom és öröm napjává.
		</p>
		<p>
			<b>
				<a name="9,19">9,19</a>
			</b>
			Azért a vidéki zsidók, a kik kerítetlen falvakban laktak, Adár hónapjának tizennegyedik napját tették öröm és vigalom
			<em>napjá</em>
			vá és ünneppé, a melyen ajándékokat
			<em>
				[
				<a href="16.html#8,10">Nehem. 8,10-12.</a>
				]
			</em>
			küldözgetnek egymásnak.
		</p>
		<p>
			<b>
				<a name="9,20">9,20</a>
			</b>
			És megírá Márdokeus e dolgokat, és leveleket külde minden zsidónak, a ki Ahasvérus király minden tartományában, közel és távol, vala.
		</p>
		<p>
			<b>
				<a name="9,21">9,21</a>
			</b>
			Meghagyva nékik, hogy tartsák meg az Adár hónapnak tizennegyedik napját és annak tizenötödik napját évről-évre,
		</p>
		<p>
			<b>
				<a name="9,22">9,22</a>
			</b>
			Mint olyan napokat, a melyeken megnyugovának a zsidók ellenségeiktől, és mint olyan hónapot, a melyben keserűségök örömre és siralmuk ünnepre fordult; hogy tartsák meg azokat vigalom és öröm napjaiul, és küldjenek adjándékot
			<em>
				[
				<a href="16.html#8,10">Nehem. 8,10-12.</a>
				]
			</em>
			egymásnak és adományokat a szegényeknek.
		</p>
		<p>
			<b>
				<a name="9,23">9,23</a>
			</b>
			És felfogadák a zsidók,
			<em>
				[
				<a href="#9,21">vers 21.22.27.</a>
				]
			</em>
			hogy megcselekszik, a mit kezdettek és a mit Márdokeus íra nékik.
		</p>
		<p>
			<b>
				<a name="9,24">9,24</a>
			</b>
			Mert az agági Hámán, Hammedátának fia, minden zsidónak ellensége, szándékozott a zsidókat
			<em>
				[
				<a href="#3,6">rész 3,6.7.</a>
				]
			</em>
			elveszteni, és Púrt, azaz sorsot vetett, hogy őket megrontsa és megsemmisítse;
		</p>
		<p>
			<b>
				<a name="9,25">9,25</a>
			</b>
			De mikor a király tudomására jutott, megparancsolá levélben, hogy gonosz szándéka, a melyet gondolt a zsidók ellen,
			<em>
				[
				<a href="#7,9">rész 7,9.10.9,13.14.</a>
				]
			</em>
			forduljon az ő fejére, és felakaszták őt és fiait a fára.
		</p>
		<p>
			<b>
				<a name="9,26">9,26</a>
			</b>
			Annakokáért elnevezék e napokat Púrimnak
			<em>
				[
				<a href="#9,24">vers 24.31.</a>
				]
			</em>
			a Púr nevétől. És azért ezen levél minden szava szerint, és a mit láttak erre nézve, és a mi érte őket:
		</p>
		<p>
			<b>
				<a name="9,27">9,27</a>
			</b>
			Elhatározák és elfogadák a zsidók mind magokra, mind ivadékokra és mindazokra, a kik
			<em>
				[
				<a href="#8,17">rész 8,17.</a>
				]
			</em>
			hozzájok csatlakoznak, örök időkre, hogy megtartják e két napot,
			<em>
				[
				<a href="#9,17">vers 17.18.</a>
				]
			</em>
			írásuk és határozatuk szerint, minden esztendőben.
		</p>
		<p>
			<b>
				<a name="9,28">9,28</a>
			</b>
			És ezen napok emlékezetben lesznek és megülik azokat nemzedékről- nemzedékre, családról-családra, tartományról-tartományra és városról- városra. És ezek a Púrim
			<em>
				[
				<a href="#9,26">vers 26.</a>
				]
			</em>
			napjai el nem múlnak a zsidók között, és emlékök ki nem vész ivadékaik közül.
		</p>
		<p>
			<b>
				<a name="9,29">9,29</a>
			</b>
			Ira pedig Eszter királyné, Abihail leánya és a zsidó Márdokeus egész hatalommal, hogy megerősítsék e
			<em>
				[
				<a href="#9,20">vers 20.21.</a>
				]
			</em>
			második levelet a Púrimról.
		</p>
		<p>
			<b>
				<a name="9,30">9,30</a>
			</b>
			És külde leveleket minden zsidónak Ahasvérus országának százhuszonhét tartományába, békességes és igazságos szavakkal;
		</p>
		<p>
			<b>
				<a name="9,31">9,31</a>
			</b>
			Hogy megerősíttessenek ezek a Púrim napjai, meghatározott
			<em>
				[
				<a href="#9,26">vers 26.</a>
				]
			</em>
			idejökben, a miképen meghagyta nékik a zsidó Márdokeus és Eszter királyné, és a mint elrendelték
			<em>
				[
				<a href="#9,23">vers 23.27.</a>
				]
			</em>
			magokra és ivadékaikra a bőjtölés és jajkiáltás dolgát.
		</p>
		<p>
			<b>
				<a name="9,32">9,32</a>
			</b>
			És Eszter beszéde megerősíté ezt a Púrim történetét, és könyvbe iraték.
		</p>
		<p>
			<b>
				<a name="10,1">10,1</a>
			</b>
			És Ahasvérus király adót vettete a földre és a tenger szigeteire.
		</p>
		<p>
			<b>
				<a name="10,2">10,2</a>
			</b>
			Az ő erejének és hatalmának minden cselekedete pedig és Márdokeus nagy méltóságának története, a mellyel felmagasztalá őt a király, avagy nincsenek-é megírva Média és Persia királyainak évkönyveiben,
		</p>
		<p>
			<b>
				<a name="10,3">10,3</a>
			</b>
			Mert a zsidó Márdokeus második volt Ahasvérus király után, nagy a zsidók között, és kedves az ő atyjafiai sokasága előtt, a ki javát keresé népének, és békességet szerze minden ivadékának.
		</p>
	</body>
</html>

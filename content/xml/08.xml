<?xml version="1.0" encoding="utf-8"?>
<html>
	
<head>
		<title>Károli Biblia [Ruth.]</title>
	</head>
	
<body>
		<h1>
			RUTH KÖNYVE
			<em>[Ruth.]</em>
		</h1>
		<p>
			<b>
				<a name="1,1">1,1</a>
			</b>
			És lőn azon napokban, a mikor a bírák bíráskodának, éhség lőn a földön. És elméne egy férfi a Júda Bethleheméből, hogy Moáb mezején tartózkodjék; ő meg a felesége, és a két fia.
		</p>
		<p>
			<b>
				<a name="1,2">1,2</a>
			</b>
			A férfi neve Elimélek és felesége neve Naómi; két fiok neve pedig Mahlon és Kiljon; efrataiak, a Júda Bethleheméből valók. És eljutának Moáb mezejére, és ott valának.
		</p>
		<p>
			<b>
				<a name="1,3">1,3</a>
			</b>
			Meghala pedig Elimélek a Naómi férje, és marada ő és az ő két fia.
		</p>
		<p>
			<b>
				<a name="1,4">1,4</a>
			</b>
			A kik Moábita leányokat vőnek feleségül; az egyiknek neve Orpa, és a másiknak neve Ruth. És ott lakozának közel tíz esztendeig.
		</p>
		<p>
			<b>
				<a name="1,5">1,5</a>
			</b>
			Meghalának ők is mind a ketten, Mahlon is, Kiljon is, és marada az asszony az ő két fia és férje nélkül.
		</p>
		<p>
			<b>
				<a name="1,6">1,6</a>
			</b>
			Felkele azért ő és az ő menyei, és ő visszatére Moáb mezejéről; mert hallotta vala Moáb mezején, hogy meglátogatta az Úr az ő népét, hogy adjon nékik kenyeret.
		</p>
		<p>
			<b>
				<a name="1,7">1,7</a>
			</b>
			És kiméne arról a helyről, a hol volt, és vele a két menye. És menének az úton, hogy visszatérjenek Júda földére,
		</p>
		<p>
			<b>
				<a name="1,8">1,8</a>
			</b>
			És monda Naómi az ő két menyének: Menjetek, térjetek vissza, kiki az ő anyjának házához. Cselekedjék az Úr irgalmasságot veletek, a miképen ti cselekedtetek a megholtakkal és én velem!
		</p>
		<p>
			<b>
				<a name="1,9">1,9</a>
			</b>
			Adja az Úr tinéktek, hogy találjatok nyugodalmat, kiki az ő férje házában. És megcsókolá őket; és ők nagy felszóval sírának.
		</p>
		<p>
			<b>
				<a name="1,10">1,10</a>
			</b>
			És mondák néki: Bizony mi veled együtt térünk a te népedhez!
		</p>
		<p>
			<b>
				<a name="1,11">1,11</a>
			</b>
			Naómi pedig mondá: Térjetek vissza leányaim! Miért jönnétek én velem? Hát ugyan vannak-é még fiak az én méhemben, a kik férjeitek lehetnének?
		</p>
		<p>
			<b>
				<a name="1,12">1,12</a>
			</b>
			Térjetek vissza leányaim! menjetek, mert én már vénebb vagyok, semhogy férjhez mehetnék. Még ha azt mondanám is, hogy van reménységem; még ha ez éjjel férjhez mennék is és szülnék is fiakat:
		</p>
		<p>
			<b>
				<a name="1,13">1,13</a>
			</b>
			Ugyan megvárhatnátok-é
			<em>
				[
				<a href="05.html#25,5">5 Móz. 25,5.</a>
				]
			</em>
			őket, a míg felnőnek? Ugyan megtartóztatnátok-é magatokat miattok, hogy férjhez ne menjetek? Ne, édes leányaim! Mert nagyobb az én keserüségem, mint a tietek, mert engem talált az Úrnak keze.
		</p>
		<p>
			<b>
				<a name="1,14">1,14</a>
			</b>
			Azok pedig nagy felszóval tovább sírának. És Orpa megcsókolá az ő napát; Ruth azonban ragaszkodék hozzá.
		</p>
		<p>
			<b>
				<a name="1,15">1,15</a>
			</b>
			Ő pedig monda: Ímé a te sógorasszonyod visszatért az ő népéhez, és az ő isteneihez, térj vissza te is a te sógorasszonyod után.
		</p>
		<p>
			<b>
				<a name="1,16">1,16</a>
			</b>
			Ruth pedig monda: Ne unszolj, hogy elhagyjalak, hogy visszaforduljak tőled. Mert a hova te mégy, oda megyek, és a hol te megszállsz, ott szállok meg; néped az én népem, és Istened az én Istenem.
		</p>
		<p>
			<b>
				<a name="1,17">1,17</a>
			</b>
			A hol te meghalsz, ott halok meg, ott temessenek el engem is. Úgy tegyen velem az Úr akármit, hogy csak a halál választ el engem tőled.
		</p>
		<p>
			<b>
				<a name="1,18">1,18</a>
			</b>
			Mikor pedig látá, hogy erősködik vele menni, nem szóla néki többet.
		</p>
		<p>
			<b>
				<a name="1,19">1,19</a>
			</b>
			És menének mind a ketten, míglen Bethlehembe érkezének. És lőn, hogy mikor Bethlehembe érkezének, megmozdult az egész város miattok, és mondák: Nemde nem Naómi ez?
		</p>
		<p>
			<b>
				<a name="1,20">1,20</a>
			</b>
			És ő monda nékik: Ne hívjatok engem Naóminak, hívjatok inkább Márának, mert nagy keserűséggel illetett engem a Mindenható.
		</p>
		<p>
			<b>
				<a name="1,21">1,21</a>
			</b>
			Többed magammal mentem el, és elárvultan hozott vissza engemet az Úr; miért hívnátok hát engem Naóminak, holott az Úr ellenem fordult, és a Mindenható nyomorúsággal illetett engemet?
		</p>
		<p>
			<b>
				<a name="1,22">1,22</a>
			</b>
			Így tért vissza Naómi, és vele a Moábita Ruth, az ő menye, a ki hazatért Moáb mezejéről. Megérkezének pedig Bethlehembe az árpaaratás kezdetén.
		</p>
		<p>
			<b>
				<a name="2,1">2,1</a>
			</b>
			Vala pedig Naóminak egy rokona az ő férje után, előkelő derék ember Elimélek nemzetségéből; neve
			<em>
				[
				<a href="47.html#1,5">Máté. 1,5.</a>
				]
			</em>
			Boáz.
		</p>
		<p>
			<b>
				<a name="2,2">2,2</a>
			</b>
			És monda a Moábita Ruth Naóminak: Hadd menjek, kérlek, a mezőre, hogy kalászokat szedegessek az után, a kinek szemei előtt kedvességet találok. És az monda: Menj édes leányom.
		</p>
		<p>
			<b>
				<a name="2,3">2,3</a>
			</b>
			Elméne azért és odaérkezék, szedegete a mezőn az aratók után, és történetesen oda talált a Boáz szántóföldjére, a ki Elimélek nemzetségéből való volt.
		</p>
		<p>
			<b>
				<a name="2,4">2,4</a>
			</b>
			És ímé Boáz kijöve Bethlehemből, és monda az aratóknak: Az Úr legyen veletek! És ők mondának néki: Áldjon meg téged az Úr!
		</p>
		<p>
			<b>
				<a name="2,5">2,5</a>
			</b>
			És monda Boáz az ő szolgájának, a ki az aratók felügyelője volt: Kié ez a leányzó?
		</p>
		<p>
			<b>
				<a name="2,6">2,6</a>
			</b>
			És felele a szolga, az aratók felügyelője, és monda: Az a Moábita leányzó ez, a ki Naómival jött a Moáb mezejéről.
		</p>
		<p>
			<b>
				<a name="2,7">2,7</a>
			</b>
			A ki mondá: Hadd szedegessek, kérlek, és hadd tarlózgassak a kévék közt az aratók után. És ide jöve, és itt marada reggeltől fogva mind mostanig: és csak épen most pihent egy keveset a házban.
		</p>
		<p>
			<b>
				<a name="2,8">2,8</a>
			</b>
			És mondá Boáz Ruthnak: Ugyan hallod-é édes leányom! Ne menj szedegetni más mezőre és el ne menj innen; hanem menj
			<em>mindenütt</em>
			szolgálóim után.
		</p>
		<p>
			<b>
				<a name="2,9">2,9</a>
			</b>
			Szemeid legyenek a mezőn, a melyet aratnak, és járj utánok. Ímé meghagytam a szolgáknak, hogy ne bántsanak téged, és ha megszomjúhozol, menj az edényekhez és igyál abból, a mit a szolgák merítenek.
		</p>
		<p>
			<b>
				<a name="2,10">2,10</a>
			</b>
			Akkor ez arczra borula és meghajtá magát a földig, és monda néki: Hogy- hogy találtam
			<em>ilyen</em>
			kedvességet a te szemeid előtt, hogy rám tekintettél, holott én idegen vagyok?
		</p>
		<p>
			<b>
				<a name="2,11">2,11</a>
			</b>
			Boáz pedig felele, és monda néki: Bizony elmondtak nékem mindent, amit cselekedtél a te napaddal, férjed halála után, hogy elhagytad a te atyádat és a te anyádat és a te születésednek földét, és jöttél ahhoz a néphez, a melyet nem ismertél
			<em>
				[
				<a href="#1,16">rész 1,16.17.</a>
				]
			</em>
			azelőtt.
		</p>
		<p>
			<b>
				<a name="2,12">2,12</a>
			</b>
			Fizessen meg az Úr a te cselekedetedért, és legyen teljes a te jutalmad az Úrtól, Izráelnek Istenétől, a kinek szárnyai alatt oltalmat keresni jöttél.
		</p>
		<p>
			<b>
				<a name="2,13">2,13</a>
			</b>
			Ez pedig monda: Találjak kedvességet a te szemeid előtt uram, mert megvigasztaltál engem, és mert a te szolgálódnak szívéhez szóltál, holott én nem vagyok a te szolgálóleányaid közül.
		</p>
		<p>
			<b>
				<a name="2,14">2,14</a>
			</b>
			És az evésnek idejekor szóla néki Boáz: Jer ide, és egyél a kenyérből, és mártsd be a te falatodat az eczetes
			<em>lébe</em>
			. És ő leüle az aratók mellé. És pergelt gabonát nyújtott néki, és evett, s jóllakott, sőt még hagyott is.
		</p>
		<p>
			<b>
				<a name="2,15">2,15</a>
			</b>
			Azután felállott, hogy szedegessen és Boáz megparancsolta az ő szolgáinak, mondván: A kévék között is hadd szedegessen, és meg ne pirongassátok
			<em>
				[
				<a href="03.html#19,9">3 Móz. 19,9.10.</a>
				]
			</em>
			őt.
		</p>
		<p>
			<b>
				<a name="2,16">2,16</a>
			</b>
			Sőt húzogassatok ki néki a kévékből is, és hagyogassatok el, hogy szedje fel,
			<em>
				[
				<a href="03.html#23,22">3 Móz. 23,22.</a>
				]
			</em>
			és meg ne dorgáljátok őt.
		</p>
		<p>
			<b>
				<a name="2,17">2,17</a>
			</b>
			És ő szedegete a mezőn mind estiglen, és kicsépelé, a mit szedegetett, és lett abból szinte egy efa árpa.
		</p>
		<p>
			<b>
				<a name="2,18">2,18</a>
			</b>
			És felvevé és beméne a városba, és napaasszonya látá, a mit ő szedegetett. Aztán elővevé és odaadá néki, a mit meghagyott, minekutána jóllakott vala.
		</p>
		<p>
			<b>
				<a name="2,19">2,19</a>
			</b>
			És monda néki az ő napaasszonya: Hol szedegettél ma, és hol munkálkodtál? Áldott legyen, a ki rád tekintett. És elbeszélte az ő napaasszonyának, hogy kinél munkálkodott, és monda: Annak a férfiúnak a neve, a kinél ma munkálkodtam: Boáz.
		</p>
		<p>
			<b>
				<a name="2,20">2,20</a>
			</b>
			És monda Naómi az ő menyének: Áldott legyen ő az Úrtól, a ki nem vonta meg irgalmasságát az élőktől és a megholtaktól! És Naómi monda néki: Közel valónk nékünk az a férfiú; legközelebbi rokonaink közül való ő.
		</p>
		<p>
			<b>
				<a name="2,21">2,21</a>
			</b>
			És szóla a Moábita Ruth: Még azt is mondta ő nékem: Menj
			<em>mindenütt</em>
			az én munkásaim után, a míg csak el nem végzik az én egész aratásomat.
		</p>
		<p>
			<b>
				<a name="2,22">2,22</a>
			</b>
			És monda Naómi Ruthnak, az ő menyének: Jó, édes leányom, hogy az ő szolgálóival jársz, ne is találjanak téged más mezőn.
		</p>
		<p>
			<b>
				<a name="2,23">2,23</a>
			</b>
			Így járt ő
			<em>mindenütt</em>
			a Boáz szolgálói után, szedegetve, míg az árpaaratás és búzaaratás bevégződött; és az ő napaasszonyával lakott.
		</p>
		<p>
			<b>
				<a name="3,1">3,1</a>
			</b>
			És monda néki Naómi, az ő napaasszonya: Édes leányom! ne keressek-é néked nyugalmat, hogy jól legyen dolgod?
		</p>
		<p>
			<b>
				<a name="3,2">3,2</a>
			</b>
			Avagy nem rokonunk-é Boáz, a kinek szolgálóival voltál? Ímé ő az éjjel árpát szór a szérűn.
		</p>
		<p>
			<b>
				<a name="3,3">3,3</a>
			</b>
			Annakokáért fürödjél meg, és kend meg magadat, és vedd magadra ruháidat, és menj le a szérűre; észre ne vétesd magadat a férfiúval, a míg el nem végezi ételét és italát.
		</p>
		<p>
			<b>
				<a name="3,4">3,4</a>
			</b>
			És majd ha lefekszik, jegyezd meg a helyet, a hol fekszik, és menj oda, és hajtsd fel a leplet lábánál, és feküdjél oda. Ő majd megmondja néked, mit cselekedjél.
		</p>
		<p>
			<b>
				<a name="3,5">3,5</a>
			</b>
			És ő monda néki: Mindazt, a mit mondasz, megcselekszem.
		</p>
		<p>
			<b>
				<a name="3,6">3,6</a>
			</b>
			És lement a szérűre, és mindent úgy cselekedett, a mint napaasszonya parancsolta.
		</p>
		<p>
			<b>
				<a name="3,7">3,7</a>
			</b>
			És Boáz evett és ivott, és felvidámult az ő szíve. És elment, hogy lefeküdjék a garmada szélén; és az eljött titkon, és felhajtá lába felől a leplet, és lefeküvék.
		</p>
		<p>
			<b>
				<a name="3,8">3,8</a>
			</b>
			Történt pedig éjfél tájon, hogy felrettent a férfiú, és odafordult. És ímé: asszony fekszik az ő lábainál.
		</p>
		<p>
			<b>
				<a name="3,9">3,9</a>
			</b>
			És monda: Kicsoda vagy te? És az monda: Én Ruth vagyok, a te szolgálód; terjeszszed ki hát takaródat a
			<em>
				[
				<a href="33.html#16,8">Ezék. 16,8.</a>
				]
			</em>
			te szolgálódra, mert te vagy a legközelebbi rokon.
		</p>
		<p>
			<b>
				<a name="3,10">3,10</a>
			</b>
			És ő monda: Az Úrnak áldotta vagy te, édes leányom! Utóbbi szereteteddel jobbat cselekedtél, mint az elsővel: hogy nem jártál az ifjak után, sem szegény, sem gazdag után.
		</p>
		<p>
			<b>
				<a name="3,11">3,11</a>
			</b>
			Most hát, édes leányom, ne félj! Mindent, a mit mondasz, megteszek néked; mert tudja az én népemnek egész kapuja, hogy derék asszony vagy.
		</p>
		<p>
			<b>
				<a name="3,12">3,12</a>
			</b>
			És most: bizony igaz, hogy közel rokon vagyok: de van nálamnál még közelebbi rokon
			<em>
				[
				<a href="#4,1">rész 4,1.</a>
				]
			</em>
			is.
		</p>
		<p>
			<b>
				<a name="3,13">3,13</a>
			</b>
			Ez éjszakán hálj
			<em>itt</em>
			; s majd reggel, ha az megvált téged, jó: váltson meg; ha
			<em>
				[
				<a href="05.html#25,5">5 Móz. 25,5.</a>
				]
			</em>
			pedig nem akar téged megváltani, akkor én váltalak meg.
			<em>
				[
				<a href="#4,10">rész 4,10.13.</a>
				]
			</em>
			Él az Úr! Feküdj
			<em>itt</em>
			reggelig.
		</p>
		<p>
			<b>
				<a name="3,14">3,14</a>
			</b>
			És feküvék az ő lábainál reggelig, és felkele, mielőtt valaki az ő felebarátját megismerheté, mert mondá: Meg ne tudja senki, hogy ez az asszony a szérűre jött.
		</p>
		<p>
			<b>
				<a name="3,15">3,15</a>
			</b>
			És monda: Add ide a nagy kendődet, a mely rajtad van, és tartsd. És ő oda tartotta azt. Boáz pedig mért hat
			<em>mérték</em>
			árpát, és feladta néki, maga pedig bement a városba.
		</p>
		<p>
			<b>
				<a name="3,16">3,16</a>
			</b>
			És elméne az ő napaasszonyához, és az monda: Hogy vagy édes leányom? És ő elbeszélt néki mindent, a mit cselekedett vele az a férfi.
		</p>
		<p>
			<b>
				<a name="3,17">3,17</a>
			</b>
			És monda: Ezt a hat
			<em>mérték</em>
			árpát adá nékem, mert monda: Ne menj üresen a te napadhoz.
		</p>
		<p>
			<b>
				<a name="3,18">3,18</a>
			</b>
			És monda
			<em>Naómi:</em>
			Légy veszteg leányom, míg megtudod, hova dől el a dolog; mert nem nyugszik az a férfiú, míg véghez nem viszi a dolgot még ma.
		</p>
		<p>
			<b>
				<a name="4,1">4,1</a>
			</b>
			Boáz pedig felment a kapuba, és ott leült. És ímé arra ment az a legközelebbi rokon, a kiről Boáz beszélt vala, és monda néki: Jer csak, ülj ide atyafi. És az oda ment és leüle.
		</p>
		<p>
			<b>
				<a name="4,2">4,2</a>
			</b>
			Ekkor ő maga mellé vett tíz férfiút a város vénei közül és monda: Üljetek ide! És azok leülének.
		</p>
		<p>
			<b>
				<a name="4,3">4,3</a>
			</b>
			És ő monda a legközelebbi rokonnak: Azt a darab szántóföldet, mely a mi atyánkfiáé, Eliméleké volt, eladja Naómi, a ki haza jött a Moáb mezejéről.
		</p>
		<p>
			<b>
				<a name="4,4">4,4</a>
			</b>
			Én pedig gondoltam, hogy füledbe juttatom, mondván: Vedd meg az itt ülők előtt és az én népemnek vénei előtt. Ha megváltod: váltsd meg; és ha nem váltod meg: jelentsd ki előttem, hogy tudjam; mert rajtad kívül nincs, a ki megváltaná,
			<em>
				[
				<a href="#3,12">rész 3,12.</a>
				]
			</em>
			és én vagyok utánad. És az monda: Én megváltom.
		</p>
		<p>
			<b>
				<a name="4,5">4,5</a>
			</b>
			És monda Boáz: A mely napon megveszed a szántóföldet Naómi kezéből, akkor a Moábita Ruthtól, a megholtnak feleségétől veszed meg, hogy nevet támaszsz a megholtnak, az
			<em>
				[
				<a href="05.html#25,5">5 Móz. 25,5.6.</a>
				]
			</em>
			ő örökségében.
		</p>
		<p>
			<b>
				<a name="4,6">4,6</a>
			</b>
			A legközelebbi rokon pedig monda: Nem válthatom meg magamnak, hogy el ne veszessem a magam örökségét; váltsd meg te magadnak az én rokoni részemet, mert én nem válthatom meg.
		</p>
		<p>
			<b>
				<a name="4,7">4,7</a>
			</b>
			Ez vala pedig
			<em>a szokás</em>
			régen Izráelben, a megváltás és cserélés alkalmával, minden dolognak megerősítésére: A férfi lehúzta az ő saruját
			<em>
				[
				<a href="05.html#25,7">5 Móz. 25,7-9.</a>
				]
			</em>
			és oda adta felebarátjának, és ez volt a bizonyság Izráelben.
		</p>
		<p>
			<b>
				<a name="4,8">4,8</a>
			</b>
			Monda annakokáért a legközelebbi rokon Boáznak: Vedd meg magadnak! És lehúzta a saruját.
		</p>
		<p>
			<b>
				<a name="4,9">4,9</a>
			</b>
			És monda Boáz a véneknek és az egész népnek: Ti vagytok tanui ma, hogy megvettem mindent, a mi Eliméleké volt, és mindent, a mi Kiljoné és Mahloné volt, Naómi kezéből;
		</p>
		<p>
			<b>
				<a name="4,10">4,10</a>
			</b>
			<em>Sőt</em>
			a Moábita Ruthot is, Mahlonnak feleségét feleségül vettem, hogy nevet támaszszak a megholtnak az ő örökségében, és ki ne veszszen a megholtnak neve az ő atyjafiai közül és az ő helységének kapujából. Tanuk vagytok ma.
		</p>
		<p>
			<b>
				<a name="4,11">4,11</a>
			</b>
			És monda az egész nép, mely a kapuban vala és a vének: Tanuk vagyunk! Tegye az Úr az asszonyt, a ki a te házadba megy, olyanná, mint Rákhel és Lea, a kik ketten építették fel Izráel házát,
			<em>
				[
				<a href="01.html#29,32">1 Móz. 29,32.</a>
				<a href="01.html#30,22">1 Móz. 30,22.</a>
				]
			</em>
			és gyűjts vagyont Efratában és szerezz nevet Bethlehemben.
		</p>
		<p>
			<b>
				<a name="4,12">4,12</a>
			</b>
			És a te házad legyen, miként a Pérecz
			<em>
				[
				<a href="01.html#38,29">1 Móz. 38,29.</a>
				]
			</em>
			háza - a kit Thámár szült Júdának - abból a magzatból, a melyet az Úr adánd néked ettől az asszonytól.
		</p>
		<p>
			<b>
				<a name="4,13">4,13</a>
			</b>
			Elvevé annakokáért Boáz Ruthot, és lőn az néki felesége, és beméne hozzá, és megadá az Úr, hogy az fogana az ő méhében, és szült fiút.
		</p>
		<p>
			<b>
				<a name="4,14">4,14</a>
			</b>
			És mondák az asszonyok Naóminak: Áldott az Úr, a ki ma nem engedte meg, hogy rokon nélkül maradj; emlegessék az ő nevét Izráelben!
		</p>
		<p>
			<b>
				<a name="4,15">4,15</a>
			</b>
			És legyen ő a te lelkednek megvidámítója, és vénségednek istápolója, mert menyed szülte őt, az, a ki téged szeret, és a ki többet ér néked hét fiúnál.
		</p>
		<p>
			<b>
				<a name="4,16">4,16</a>
			</b>
			Ekkor megfogá Naómi a gyermeket, és ölébe vevé, és dajkája lőn annak.
		</p>
		<p>
			<b>
				<a name="4,17">4,17</a>
			</b>
			A szomszédasszonyok pedig nevet adának néki, mondván: Fia született Naóminak, és nevezték az ő nevét Obednek. Ez az apja Isainak, a Dávid atyjának.
		</p>
		<p>
			<b>
				<a name="4,18">4,18</a>
			</b>
			És a Pérecz nemzetségei
			<em>
				[
				<a href="01.html#46,12">1 Móz. 46,12.</a>
				<a href="13.html#2,5">1 Krón. 2,5.</a>
				]
			</em>
			ezek: Pérecz nemzé Hesront;
		</p>
		<p>
			<b>
				<a name="4,19">4,19</a>
			</b>
			Hesron pedig nemzé Rámot, és Rám nemzé
			<em>
				[
				<a href="47.html#1,3">Máté. 1,3.</a>
				]
			</em>
			Amminádábot;
		</p>
		<p>
			<b>
				<a name="4,20">4,20</a>
			</b>
			Amminádáb pedig nemzé Naássont, és Naásson nemzé
			<em>
				[
				<a href="47.html#1,4">Máté. 1,4.</a>
				<a href="47.html#1,5">Máté. 1,5.</a>
				]
			</em>
			Sálmónt;
		</p>
		<p>
			<b>
				<a name="4,21">4,21</a>
			</b>
			Sálmón pedig nemzé Boázt, és Boáz nemzé Obedet;
			<em>
				[
				<a href="47.html#1,5">Máté. 1,5.</a>
				]
			</em>
		</p>
		<p>
			<b>
				<a name="4,22">4,22</a>
			</b>
			És Obed nemzé Isait, Isai pedig nemzé Dávidot.
			<em>
				[
				<a href="47.html#1,6">Máté. 1,6.</a>
				]
			</em>
			$
		</p>
	</body>
</html>
